Ἀστροναυτιλίας κ
[τὰ περὶ τῶν μακροπόδων καὶ Μανδύος συλλήψεως καὶ φυγής.]

001 Πλανήτην μὲν ἔπειτά γ' ἀφικόμεθ' ἀστρονέοντες
002 τῷ δ' ἐγγὺς τύχομεν τοῦ Μανδύος εἶναι ἀνάνδρου
003 μήλου κοσμοθεωροῦντός τε· τόδ' οὐκ ἐνόησα
004 ἄρχος ἐγὼν * οὔτις πάντων ἑτάρων ἐρίηρων.
005 τὸν μὲν βιοφόρον γε διαὶ γνῶμεν περὶ κόσμῳ
006 καὶ δὲ διαγνωτὸν πλέομεν πότι καὶ δέτ' ἄνωθεν
007 ἐσσύμενοι ζαπέδῳ ἔχομεν καλεργέα νῆα
008 Ἔνθα γε ζῷα ἔναιεν ὅμοιά τε μακροπόδεσσι
009 τοὺς μὲν καγγαροὺς τοι ἐπίκλησιν καλέουσιν
010 ἄνδρες ἐπιχθόνιοι πάντες πλὴν τῶν Βοιοήμων 
011 οἳ μὲν μακρόποδας κλοκάνους κλῆσιν κάλεουσι
012 τούτοισιν θῆρες πλάνον μὲν ἐοικότες ἦσαν
013 ἀλλά γε γνωμονικοὶ ἦσαν ὥσπερ βροτοὶ ἄνδρες.
014 οὕδε τε μακροπόδεσσιν ἔσαν οἶκοι ἐΰτυκτοι
015 ἀλλά γε οἵ περ ἔναισυ ἐνὶ σπῆσιν γλαφυροῖσιν
016 ὡς μὲν πρωτόγονοι φῶτες γαίηθιν εἴωθαν
017 καὶ οἳ πῦρ γνῶσαν θερμοὺς χειμῶνι ἔχεσθαι
018 ἀλλά γε τοῖς βοτάνη βρώσις μὲν ἦν προβάτων ὥς.
019 οἵδε ποτῆτ' εἶχον φυμωθέντος γε γάλακτος
020 τὴν μὲν ὡς οἶνου ἰδὲ ὡς βρύθον πίνον αἰεί.
021 οὕτως μεθισθέες γὰρ ἔησαν ἤματα πάντα.
022 θῆρες τοῖς γάλα δῶκαν ἐοικότες ἡμετέροισιν
023 μήλοισιν οὔπερ διάφορμον γνώριμον ἔσκεν. 
024 ἀλλά γε μακρόποδες ὀΐας αὐτὰς ἐτίμησαν
025 καὶ φάσκον προβάτων πάντων θεῖον γένος εἶναι
026 ὣς μὲν δωτῆρες τοι ἔσαν οἴνοιο γάλακτος
027 καὶ τὸν μακρόποδες θεῖον πότον ὣς τετίμηκαν,
028 τέρψεος ὡς κροννόν τε δ' ἄκος πάντων γε κακῶν τε.
029 Τοὔνεκα λάτρευον μήλοισιν ἑλκοπόδεσσιν.
030 Τοῖσιν οὐσίαι περ ἔσαν χαλεπαὶ διαγράξαι 
031 οὔτινί γ' οὐσίῃ μὲν ἐπιχθανίῃ ἐϋκυῖαι.
032 ταί περ ἔσαν σμικραὶ ὡς πενταετεῖς ἰδὲ παῖδες
033 ὀρθοβάτεις δύποδες καὶ ὡς τὰς χεῖρας ἔχουσαι
034 χήλας σὺν ὀνύχεσσί τε καὶ μέλαναι χροῒ πρᾶσαι
035 ἀλλά σφιν μὲν ἔσκε προβοσκίς ὡς ἐλέφασιν.
036 τοὺς μὲν μακροπόδες θῆράς γ' ὤμοισι φέροντο
037 καὶ θεραπεύοντες φάσκον σφε ἐπισκοπέδοντας
038 οὔδε τ' ἐπισκοπέοντες ἐπισκοπέειν τί γ' ἔφαινον
039 ἀλλὰ πολὺ βλακικοὶ καὶ ἄχρηστοί γε πέλοντο 
040 δυσγενέες· οἳ πρὶν μὲν ἄνασσον μακροπόδεσσιν
041 ἀλλά γε οἳ θεράπευον ἀεὶ μωρούς περ ἐόντας.
042 Ἀλλὰ δὲ πάντα γε ταῦτα μεμάθομεν ὕστεραν αὐτοί.
043 Πρῶτα δὲ μακρόποδες ἦλθον μελάνην ποτὶ νῆα
044 πολλ' ἀσπαζόμενοι καὶ ξείνα προσαιτοῦντες
045 [γλώσσῃ μακροπόδων· Φράντης μετέθηκε ἅπαντα]
046 οἷά γε πρωτότυποις πᾶσιν γὰρ ἦθος ἔνεστιν
047 σύμπαντος κόσμου γαίῃ πλάνῃσί τε πᾶσι.
048 τοῖς ἀνθρημάτιόν τι δεδώκαμεν ὡς ἐπέσικεν
049 ἀλλά γέ τοι κάλεσαν ἡμᾶς οἴνοιο ὀνῆσαι. 
050 βῆμεν ἴμεν σὺν τοῖσι ποτὶ γλαφυρὰς σπήλυγκας 
051 τῇσι δε μακρόποδες ναῖον καὶ μῆλα φύλασσον 
052 οὔδ' ἄρ' ἄωεν ὅπλων. ἐμπειρείη δ' ἐδίδαξεν.
053 Πάντες μὲν ἔχομεν κάψησιν ἀμύμονα ὅπλα
054 οἷάτε συγγραφέες σαῖ-φαῖ φείσρους καλέουσιν.
055 ἀλλὰ δ' ἐπεὶ ἴκομεν μὲν ἐνὶ σπέσσιν γλαφυροῖσιν
056 ἑξῆς ἑξόμενοι πίνομεν ζεζυμωμένον οἶνον 
057 σὺν τοῖς μακροπόδεσσι· φιλοξεινοί τοι ἔεσκον.
058 καί τε βάδην οἶνος θυμὸν ἕλε τέρψεος ἄρχων
059 ἠὲ φιλοφροσύνη θῆρας καὶ ἄνδρας ἅπαντας
060 Νῦν μὲν μακροπόδων ἄρχων ἦρξεν ἐπιζητεῖν 
061 (ταῦτά γε Φράντα μεταφρήζων μετέθηκε ἅπαντα)
062 »Ὦ ξεῖνοί τινές ἐστε οἱ οὐρανόθεν κατάβαντες;
063 ἠὲ θεοὶ μάκαροι ἢ καὶ βροτοὶ ἠύτε ἡμεῖς;
064 εἴδε θεοὶ μάκαροι μυστήρια οἴδατε πάντα
065 ἀλλ' εἰ καὶ θνητοὶ αἰέν γε σοφώτεροι ἡμῶν
066 ὡς νῦν οὐρανόθεν καταβήσατε νηῒ μελαίνῃ.
067 Ἀλλά γε μοι ἄλλοις τέ γ' ἐνίσπετε μυστικὰ ἔργα
068 οὐρανοναυτάων καὶ μήλου ζωοδοτῆρος.
069 Ἡμῖν μακροπόδεσσιν ἔην μάντευμα παλαιὸν
070 ὡς μετὰ μήλοισι εἴη εἳς θαυμασίος θῆρ
071 ἐν τῷ κόσμος ἅπας ἀρχήν τε λόγον τε ἔχοιτο
072 Τοὔνεκα λατρέομεν μήλων ὡς τῶν θεράποντες
073 καὶ φύλακες. μακρός γε φόβος μήλου θανάτοιο
074 παντὸς καὶ κόσμου· ἕνεκεν τῶν μῆλα σεβοῦμεν
075 πάντα δ' ἴσως· οὐ γὰρ γνώμην ἔχομεν περὶ μήλου
076 τούτου κοσμοφόρου ὡς πάντα δέον θεραπεύειν
077 Ἀλλά γε τις ἦλθεν θεὸς ἄλλος ἠὲ βροτός τις
078 οὐρανόθεν κατάβας ὡς ὑμεῖς εἴκελος ἄμμι
079 ἄρτι· ὃ μῆλον ἔνεγκε λίπεν δέ ἑ εἰν ὀΐεσσιν
080 τῇσιν ἡμετέρῃς τε πάλιν πτάτ' ἐς αἰθέρα δίαν
081 τοῦτό γε μῆλον ἐγὼν οἴομαι ἀντεντικὸν εἶναι 
082 μυστικὰ κοσμόφορου καὶ ἄξιον ἠϋσεβείης.
083 Ἀλλ' οὐκ οἴδαμεν ἄμμες οἴν καὶ ἥτις ἣ εἴῃ«
084 Ὣς φάτ' ἄναξ θηρῶν καὶ Φράντα τὸ ῥῆμ' ἀπότρεψεν.
085 Ἡμῖν πυθομένοισι μὲν ὄρνυτο θυμὸς ἀγήνωρ 
086 γνωσάντων Μανδὺν καὶ μῆλον κοσμοθεωροῦν.
087 Αὐτίκα τῷ κοράμῳ μορφῆς ζητήματ' ἔθηκα
088 ἀνδρὸς κοσμοπορευτῆρος ὃς μῆλον ἔνεγκεν,
089 αὐτὰρ μακροπόδων ἄρχων μοι ἀμείβετο μύθῳ·
090 »κυφὸς ἔην χωλὸς δ' ἕτερον πόδα τῷ δέ τε κρᾶτον
091 λίσσον καὶ στροβιλώδες ἔην αὐτὰρ δέτε ῥῖνα
092 πάμμεγαν αὐτὸς ἔχεσκε ἕως σύκιον ῥοδοέντα
093 τὼ δὲ οἱ ὀφθαλμὼ σφαίρῃς μεγάλῃσιν ἐΰκτη.«
094 Ὣ φάτο μακροπόδων ἄρχων καὶ ἐγὼν ἐνόησα
095 Μανδὺν ἔχθιστον πάντων εἰν ἄστεϊ φωτῶν
096 οἵτινες εἰς φυλακὴν ἦλθον ὀΐος ἐνορώσης.
097 Αὐτίκα με φροντὶς ἕλε καὶ τρόμος ὡς ἐνόησα
098 ἔγγυστον δ' εἶναι τῆς βαλβίδος ἀστοπορείης
099 ὡς γὰρ ἐκεῖ μὲν ἔσκεν ὀῒς ἡ κοσμοθεωρῶν
100 ταύτῳ τῷ πλάνῃ ἀλλ' ἥτις οὐκ ἐνόησα
101 οὔδ' ἄρα μακροπόδων μοῦνός τις οὔδε καὶ ἀνδρῶν.
102 Μῆλον μὲν τὸ γὰρ ἔσκεν ἕως καὶ ἄλλα ἔασιν
103 πανταχόθεν πάντης πολά πώεα ἴκετο μήλων 
104 οὕτως οὔτις πρῆξις ἐφαίνετο τοῦ περὶ μήλου
105 ἀλλά γε μακροπόδων κόραμος ἔπος ἄμμν ἔειπεν
106 τὸν Μανδὺν σημῆναι ἑοὶ πρὶν νῆ ἐπιβῆναι
107 ἄψ ἀπονοστηθήσεσθαι μέλλῳ ἐνὶ καιρῷ.
108 Ἕνθεν ἐγνὼν ἀγορὴν θέμενος ἑτάρων περὶ βουλῆς
109 κέκρικα γ' αὖθι μένειν καὶ Μανδὺν φῶτα δέχεσθαι
110 Οὐ γὰρ λάθρα δύναιτ' ἦλθειν εἰν νηῒ μελαίνῃ
111 εἰς πλάνην· κόναβός γε βαρὺς καὶ πῦρ προλέγοιτο.
112 Τοὔνεκα μὲν μένεμεν εἰν θηρσὶν μακροπόδεσσιν
113 μέθυ ποταζόμενοι ζεζυμωμένον ἔκ γε γάλακτος
114 καὶ ἔδυμεν τῦρον ὀϊον τὸν ἐτεύξαμεν αὐτοὶ
115 ἠέ τινας καρύας τοῖς καστῆνοις ἐϋκυίας
116 [οὐ γὰρ μακρόποδες θῆρες βρώμην τιν' ἔχουσιν
117 ἀνδράσιν ἁρμοδίην χόρτον βοτάνην τε ἔδουσιν].
118 Οὕτως οἰνοποτάζοντες μένομεν κακόμανδυν
119 καὶ σκοπιὰς θέμενοι μακρῶν ὀρέων σπιλάδεσσιν
120 ἡμῶν ἢ καὶ μακροπόδον· ἐπίκειτο δ' ἀνάγκη.
121 Οὕτως μὲν μένεμεν δέκα καὶ πίσυρ' ἤματα πάντα
122 [μέτρῳ ἐπιχθονίῳ· πλάνῃ γε βραχίονα ἦεν]
123 Ἀλλά γ' ἐπεὶ δεκάπεμπτον ἐνὶ χθονὶ φαίνετο ἤμαρ
124 πλοῖον κοσμοπόρον μὲν ἐλεύσομεν ἀγχι πελάζειν.
125 Μικρὸν μὲν σκάφος ἦν μούνον δ' ἀνδρὸς ἐπιβῆναι
126 ἀλλά γε ῥηϊδιον ἰδὲ καὶ ταχὺ κσομοπορεύειν.
127 Αὐτίκα νηῦς χέρσονδε πέσεν καὶ ἔμπεδ' ἔτυκτο
128 ἔχθιστος Μανδὺς γ' ἀνέδυ θύρηφι καὶ αὐτός.
129 Ἡμῖν λευσομένοις γήθησεν θυμὸς ἀγήνωρ.
130 Βῆδ' ἴμεν πρὸς ὄϊας ἐλε μίην οὐλοκάρηνον
131 καὶ πόδας οἱ μὲν ὀπισθίονας κρηπῖφιν ἔπηξεν
132 καὶ θυλάκους καταδὺς Μανδὺς γ' αὐτὰς ἐπὶ κρηπὰς
133 ἧρξε δὲ πορνεύειν προβάτῳ σὺν θαῦμα ἴδεσθαι.
134 οὐ γὰρ κλέψεν ὄϊν γ' ἕνεκεν κοσμοι' ἀπολώτεος 
135 ἀλλά ἑ μὲν κλέψεν ῥ' ἐρατῶν διὰ ἔργα ἐρώτων.
136 Ἡμεῖς ἐσσύμενοι ἕλομέν μιν ἠὲ τὸ μῆλον.
137 Ἄσβεστος δ' ἄρ' ἔνωρτο γέλως πᾶσίν γ' ἐτάροισιν
138 ἧς ὄϊος ἕνεκεν καὶ Μανδύος ὥς ἑ φίλησεν
139 ἠέ ῥα καὶ τέλος κινδύνου ἠὲ πόνου τε
140 ὡς ἔχομεν Μανδὺν καὶ μῆλον κοσμοθεωροῦν.
141 Οὕτως ἡμετέρη πέμψις τετελεσμένη ἦεν
142 ἄμμι πάλιν γὰρ ἔφηνε ὁδὸς Γαίηνδε δόμονδε.
143 Τόνδε δεδημένον ἄνδρα βάλον σπέσσιν γλαφυροῖσι
144 αὐτῷ σὺν μήλῳ καὶ ἦρξαμεν εὐωχέσθαι
145 λαβροποτάζοντες μάλα νήπιοι ἦϋτε παῖδες
146 ἀλλὰ μεθημοσύνη ἡμῖν πολυπικρὰ τέτυκτο.
147 Εἰς τέλος οἰνοβαρεῖς κατ' ἄρ' εὕδομεν εἰν σπήεσσιν
148 κώματι καμνόμενοι ῥεγχώμενοι ἠΰτε σῦες.
149 Αὐτίκα πυραύλον κόναβός περ ἐγείρετο θυμὸν
150 ἔξω δ' ἐσσύμενοι ἴδαμεν σκάφος ἀνέρος αὐτοῦ
151 πτάσθαι ἄνω κόσμονδε· φύγεν δὲ με ἤ καὶ ἑταίρους.
152 Οὑ γὰρ πλεῖν ὄϊς ἔσκεν ἐνὶ σπέεσιν γλαφυροῖσι
153 κοσμοθεωρούση· Φανερῶς ἕλε Μανδὺς καί μιν.
154 Ἡμεῖς μὲν χαίτας τίλομεν κροῦμεν δέτε κρᾶτα
155 δύστηνοί τε δ' ἀνέλπιστοί τε μέθη λίπε θυμόν.
156 Αὐτίκ' ἐπεσσύμενοι εἰσήλθομεν οὐρανοπλοῖον
157 ἡμέτερον καὶ πύραυλος μ' ἔλασεν ποτὶ χάσμα
158 πολλὰ δ' ἀρηομένοι νῦν ἤρξαμεν ἄγρα διῶκειν
159 Μανδὺν ἀνήνορα φῶρα διὰς ζακενδῖο βάραθρα
160 αὐτὸν ἀεικέλιον καὶ μῆλον κοσμοθεωροῦν
161 αἰεὶ θαυμάζοντες ὅπως ὃ δύναιτ' ὑπαλῦξαι.
162 Ἀλλὰ μὲν οὔ περ ἔην μυστήριον ὡς τό γ' ἔφαινεν.
163 Οἵδε προβοσκοφόροι θῆρες Μανδὺν γὰρ ἔλυσαν
164 ἰππεύειν ἐθέλοντες ἕως ἦθος μὲν ἔχουσιν
165 οἴχεισθαι τοὺς μακρόποδας καὶ τοῖσι φόρευσθαι.
166 Ἐξ ἀρχῆς ἦσαν τοῖσιν κόραμοι καὶ ἄνακτες
167 ἀλλά γε δυσγενέες τέτυκον καὶ ἀμήχανοι αὐτοί.
168 Τοὺς μὲν μακροπόδες φόρεον ἰδὲ καὶ θεράπευον
169 καί σφε ἐπισκοπέοντας ἐπίκλησιν καλέοντο
170 μὰψ ἄνευ αἰτίης δμητοί γ' ἐν θυμῷ ἐόντες
171 τοὶ μὲν λύσαντές γε θέλον Μανδὺν ἐπιβῆναι
172 ἀλλὰ δ' τοῦς ἀπόσευσέ τε καὶ φύγε καὶ λάβε μῆλον
173 Ὣς κύκλωμα τύχης στρέφεται μὲν ἄνωτε κάτωτε.
174 Ἐννῆμαρ Μανδὺν δ' διώκομεν ἀστονέοντες
175 οὔδε κιχανέμεναι ταχὺ πλοῖον εἷο δύναντες.
176 Ἀλλὰ δ' ἐπεὶ δέκατόν γε φάνη χθόνιον νέον ἤμαρ
177 νηῦς ἡμετέρη γέγονεν ἀνδρῶν ἐνὶ χώρῃ
178 γνώτων τεχνάων οἵδ' αὐτοὶ ἀστροπορεῦται.
179 οἳ μὲν ξείνην νῆα θοὴν χώρη σκοπέοντες
180 ἡμᾶς πλανήτῃ αὐτῶν ἐρύσαι ἐπίτελλον
181 ῥαδιοφωνοῦντες (Φράντης μετέθηκε ἅπαντα)
182 αἰχμηλωτεύοντες· ἀτὰρ Μανδὺς φύγεν αὖτις.
183 Ἡμεῖς μὲν χαίτας τίλομεν κροῦμεν δέτε κρᾶτα
184 ἐσσύμενοι ζαπέδῳ ἔχομεν καλεργέα νῆα
185 αἰχμηλωοτευωόμενοι κρατερῇ περ ἀνάγκη.
186 ὡς κύκλωμα τύχης στρέφεται μὲν ἄνυτε κάτωτε