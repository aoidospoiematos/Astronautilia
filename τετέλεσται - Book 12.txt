Ἀστροναυτιλίας μ
[Ἀνδροχυνομαχία . Οὐδεὶς δεσμώτης καὶ μονομάχος. ῥοβότων ἀριστεία. Τοῦ βασιλῆος ἀδικία]

001 Οὕτως μὲν ποτὶ ἄστυ γυναικῶν ᾒομεν ἄμμες
002 φείσροισιν ἀραρόντες ἕως γε τὰ πρῶτα ἔειπον
003 οὐ μοῦνοι. σὺν ἄμμι πολεῖς τροχέοντο ῥοβώται
004 ἔκ γε μετάλλοισιν πάντες· τοὺς μὲν βιοπλάστους
005 νηῦφιν ἐϋκτιμένηφιν ἐάσαμεν ὡς πολυῥήκτους
006 πάντας θηροΐδας ῥοβότους τε μάλιστα δὲ Φράντην
007 παμπόλλων γλώσσων μεταθήτροα θαύματα τέχνῃς
008 μήδε τε συνκύρσῃ δεῖνον· μάλα δ' ἄξιος ἦεν
009 ἀλλά γε τὴν γλώσσην κουράων κερκοφορεύτων
010 τήνδε μετήνεγκέν γέ τισιν μικροῖς ῥοβότοισιν
011 προυνοίης μούνης μετατίθεσθαί γε μεταξὺ 
012 ἀνδρῶν αὐτογόνων τε γυναικῶν κερκοφορεύτων.
013 οὔδ' ἄρα τιν' ἔχομεν μεταθήτορα ἄμμες ἑταῖροι
014 ὡς ἔχομεν Φράντην· τόδε νήπιοι οὐκ ἐνοίησα
015 ὡς πολὺ κέρδιον αὖτ' ἔιη Φράντην ἐάσεσθαι
016 νηῦφιν ἐϋκτιμένηφιν ὁτὲ κίνδυνος μ' ἔπίκειτο.
017 Τῷ μὲν ἄνευ γλώσσης τύχομεν ὡς ἄνδρας ἄναυδοι
018 οὔδε μὲν αὐτόγονοις φωτέσσιν οὔδε γυναιξὶν
019 μύθεσθαι δυνατοί· τόδε γὰρ τύχε αὐτοματόν περ
020 συγκυρίῃ ἔργων τε κακὸν μάλα φαίνετ' ὀπίσσω.
021 Καὶ μετὰ τοῖς ῥόβοτος Ἴβω φοίτησεν ἀγαυνὸς
022 ἡμέτερος ῥόβοτος πολεμιστὴς διπλοφορεύτης
023 τῷ γε τύπῳ τὸν μὲν ΡΟΒΟΚΟΠ κλῆσιν καλέουσιν
024 πολλοῖσιν ἀραρὼς φείσροισιν δεινοφόροισιν
025 τῷ μὲν Ἵβω ὄνομ' ἔσκεν ἐπεί ῥα σιδήρως ἦεν.
026 οὗτός τοι ῥόβοτος σὺν ἄμμιν ἦλθε πόλονδε
027 Ἴβω ὁπλίτης πάντων ἑτάρων μἐγα ἕρκος.
028 Βῆμεν ἴμεν πρὸς ἄστυ γυναικῶν κερκαρορεύτων
029 οὐ μὲν τῆς πόλεμόν περ δΐσαμεν ἠέτ ὄλεθρον
030 ἀλλὰ δέτ' αὐτόγονοι ἄνδρες μνᾶσθαι ἐθέλοντο
031 ὅπλα τε καὶ ῥοβότους ἔχομεν φρόνιμοι ἐπεί εἰμεν.
032 ἀλλά γε ταὶ κοῦραι τείχεσσιν φυλάκεσσαι
033 ἦρξααν σαλπίζειν μὲν ἐπεὶ ἴδον ὀφθαλμοῖσιν
034 ἄυδας καὶ ῥοβότους προσερχόμενους ποτὶ ἄστυ
035 οὔ τι γὰρ εἰρώτησαν ἐπεὶ φόβος εἶλε νόημα
036 καὶ πολλαὶ τείχη ἄνα νῦν δράμον κερκογυναῖκες
037 ἐν παλάμηφιν ἔηφιν ἔχουσαι ὅπλα ἑκάστη
038 πυροβολεύματα πικρὰ τὰ μὲν »τουφῆκι« καλοῦσιν
039 κανότεροι Δαναοί. (ἀργαῖοι οὐ τάδ' ἔχοντο)
040 τοῖσιν ἐργομένους κοῦραι ἦρξαν ἐπιβάλλειν.
041 Ἡμεῖς δείσαντες χαμάδις πέσομεν τάχα πάντες
042 κρυψάμενοι κατόπιν πέτρων θάμνων τε δρυῶν τε 
043 τάφρων καὶ τρήμων καὶ κύματα γῆς οἷ ἔεσκεν
044 ἑρπόμενοι προβάδην βάλομεν φεῖσροςις ὀλοοῖσιν
045 Μοῦνοι Ἴβω ῥόβοτος φοιτᾶν ὀρθῶς ἔπι μεῖνε
046 καὶ ἄλλοι ῥόβοτοι· Προγράματα οὐ γὰρ ἔειχον
047 καππίστειν χαμάδις εἴ τις ἤρξειε βάλεσθαι
048 Εἰς τούτους κοῦραί γε μολυβδαίνης ὀλοῆσιν
049 σφόδρα βάλον ῥοβότους· κόναβος γευετ' ὡς ἐβάλοντο,
050 οὔδε τέ τι βλαβερὸν ῥόβοτοις ἐδύναντο ποιῆσαι 
051 τοῖς ἀδαμαντίνοις τε μεταλλικοῖς μὲν ἅπασιν. 
052 Οἳ μὲν ἐρχόμενοι ἔβαλον φεῖσροις ὀλοοῖσιν
053 καὶ πολλαὶ δὲ κόραι φεῖσροις λυγροῖς βλήθησαν
054 βλήμεναι ἐφαπίνης διεφήσαντ' ἠΰτ' ὀμίχλη
055 καὶ μὲν ἄφανται ἔφυν κοῦραι καὶ οὐ πλέον ἔσκον
056 Ἀλλά γε νῦν θρασύθυμοι ἔφυν καὶ ἀϋτμοφιλοῦσαι
057 οὔδ' ἄναχώρησαν καὶ θυμῷ σφόδρα μάχοντο
058 καὶ νῦν εἰς τείχη μέγα πυροβόλον ἄνα ἦραν
059 καὶ ἦρξαν βαλέμεν ῥοβότους αὐτούς τε καὶ ἄνδρας
060 Πλῆξαν τὸν ῥόβοτον Ἴβωα μάλ' ἄλκιμον αὐτμῆς
061 καὶ τὸν μὲν βλάψαν σφαίρῃ καὶ κυλλὸν ἔπευξαν
062 ὡς ὅγε οὐ φοιτᾶν οὐ μάρνασθαί γε δύναιτο, 
063 ἀλλὰ πέσεν χαμάδις καὶ ἀμήχανος αἶψα τέτυκτο
064 οὕτως ἐφθίθην ἀνδρῶν μέγα ἔριος ἀγαυνῶν
065 καὶ ἄλλους ῥοβότους βλαβερῇς σφαίρῃσι ἔβαλλον
066 ἀλλ' οὔδ' ὡς τις πρῆξις ἔφαίνετο μαρναμένῃσιν
067 πυροβόλοισι βάλειν ὡς ἄμμες φέρτεροι ὄντες
068 φείσρους καινότερους ἔχομεν μάλα καρτερὰ ὅπλα.
069 Τούτων μὲν τείχη πόλεος μεγάλας τε πύλας τε
070 ἀκτίνῃς ὀλῇσι γε ἀφθήσαντες ἔβημεν
071 φείσρους σείοντες μάλα γὰρ φρένας εἵλετο μῆυς.
072 Αἳ μὲν ἠχοῦσαι κατάβαλον ἀμύμωνα ὅπλα
073 καὶ γουνησάμεναι αἴτησαν ἄνδρα ἕκαστον
074 ψυχὰς φείδεσθαι νενικημένα ὡς ἐγένοντο.
075 Αὐτίκα ὡς ἦθος θηλεἰῃς ἐστὶ γυναιξὶν
076 κινδυνευομένης εἴ περ κρατερή σφιν ἄνάγκη
077 ἦρξαν γυμνωθῆναι ἐκ εἵμασι πᾶσι ἅπασι
078 αὐτὰς προυχόμεναι κρυπτάς γε πύλας φιλότητος.
079 τοῖςιν δερκομένοισιν ἐθέλξατο θυμὸς ἀγήνωρ
080 αὐτοὶ ἔκδυσαν ἰδὲ καὶ φιλότητι μίγοντο.
081 Αὐτὰρ ἐγὼν ἦλθον ζητοῦν κούρην βασιλείην
082 τὴν πρὶν ἐγὼ παράκοιτιν ἐμὴν μεγάροισι ἔθηκα
083 ἤματι τῷ, τῷ τῇ γ' ἐδόθην ὡς ψευδοκύων τις
084 (ὡς καὶ ἐγὼ κατέλεξα ἐν ἸΩΤΑ πρὶν ἀοίδῃ).
085 Καὶ τὴν μὲν ἔγνων ἐν ὁμίλῳ κερκογυναικῶν
086 γούνων ἁπτομένην βασιλῆος· τόνδε κίχημα
087 καί γε γυμναομένῳ ἔπεα τπεροέντα προσηύσων·
088 »Τἰπτε φέριστε θέλεις ταύῃ φιλότητι μιγῆναι
089 κούρῃ τήν περ ἐγώνη ἐμὴν ἐποίησα ἄκοιτιν)
090 Πολλαὶ γὰρ ἄλλαι εἰσὶν κοῦραι τε γυναῖκες
091 τοὶ πορνευέμεναι· εἴ πέρ τινα θυμὸς ἄνωγοι
092 ἀλλά γε τὴν μὲν ἐμὴν κούρην ἔασον πέπον, οἴην.«
093 Ὣς ἐφάμην· ὅδε μοί τι ἄμείβετο κοίραμος ἀνδρῶν
094 ἀχύμενος· φρένας εἷλε κότος τ' ἀλαὸς δέτε μῆνις
095 οὐ γὰρ ἐπίστατο τὴν ῥήμην μου οὔ οὔ περ ἐγώ μιν
096 ἀλλά γε σχῆμα εἶν τυπικὸν φανερόντε ἑκάστῳ
097 Ἄνδρε δύω κοτέοντε γυναικεῖου διὰ χάρμα.
098 Νῶι δὲ μαρναμέναι τείχει μεμαόντε ἔστητον,
099 ἀλλὰ γυνὴ κοράμη ἡμαίνησεν ἀποπαῦσαι
100 καὶ σήμειοισιν μὲν ἔφη ἀμφοῖν χαρίζεσθαι
101 ὡς καὶ ταῦτα γένοντο τὰ δ' αἰδέομαι καταλέξαι
102 ὡς ὑποτείησεν τάδε καὶ τῷ ὄντι τέτυκτο.
103 Οὕτως εἰν πτολιέθρῳ ἐμοὶ ερἰηρες ἑταῖροι
104 ἄνδρες τ' αὐτόγονοι βασιλεὺς αὐτῶν καὶ ἐγώτην
105 ἄστυ πεπορθότες ἄνδρες ἐρώτων πρῆγμα πέπρηχαν
106 κερκοφόροισι γυναιξὶν ἕως καὶ τέφρα πορείης.
107 Ὣς πορνεύοντες μένεμεν ἦμος κυέφας ἦλθεν.
108 ἀλλὰ δ' ἐπεὶ κατέδυ ἱερὸν φάος ἠελίοιο
109 [ξείνου καὶ ἀτόπου οὔδ' ἡμετέρῳ περ ἐοίκεν]
110 τῷ κάματος ἕλε γυῖα ἑκάστου ἠὲ ἑκάστης.
111 εὕδομεν εἰν τείχει αὐτῳ εἰν κώματι πάντες
112 ἀλλὰ δ' ἐπεὶ γλυκὺς ὕπνος ἔφυ καὶ κρᾶτα κάλυψεν
113 οὔδε τινὲς φύλακές περ ἔσαν πόλιν ἠῢ φυλάσσειν
114 ξείνοιο φύλοιο κόραι πτήσαντ' ἀνὰ ἄστυ.
115 Τὰς δὲ φέρον θῆρες μεγάλοι καὶ θαῦμα ἴδεσθαι
116 ἱππουκάμποισιν μὲν ἐοικότες ἀλλὰ πέλωροι 
117 ἠὲ δράκουσί τισιν· χαλεπὸν γάρ ἐστι ἐνίσπειν
118 καὶ πτέρα μακρὰ ἔχοντες ἐοικότα νυκτερίδεσσιν
119 τούτοισιν ἐπιβησάμεναι πτήσαντο κόρουναι 
120 καὶ πέσον εἰς τεῖχος ἡμῖν ἐριδὰ προφέρονται
121 ἡμῖν εἰν καμάτῳ οὐκ ἦν ἶς ἀντιμάχεσθαι.
122 Ἡμᾶς ὑπνωδεῖς μὲν ἔδησαν δέσμασι πικροὶς
123 ἄνδρας σύμπαντας καὶ κερκοφόρους τε γυναῖκας
124 καί σφε ποταόμεναι ἔφερον αὐτῶν ποτὶ ἄστυ.
125 Οὔδ' ἄρα τις δύναμίς περ ἔην ἀπαμῦναι ἀγωγήν·
126 φείσρους μὲν ἔχομεν κάψῃσιν ἡμετέρησιν
127 ἀλλ' ἦμεν γυμνοὶ ἔργων ἕνεκεν καταπύγων
128 ὡς καταπυοσύνη ἀπάτησεν ἄνδρας ἀρίστους.
129 Αἵδ' ἡμᾶς φόρεον κοῦραι πτεροέσσι δράκουσιν
130 αἰθέρι ὑψηλῶς τὴν ἀμβροσίην διὰ νύκτα
131 δείνος γὰρ μεγάλη λάμψεν πλάνου μάλα μήνην
132 φάοτι χλωρίνῳ ὡς σῆπται ὤπες ἔασιν 
133 κλαίοντας μήνει καὶ ἀμηχανίη ἔχε θυμόν.
134 καί γε βάδην τε βάδην ἐφάνη ὄρεα σκιοέντα
135 ὐψηλαὶ κορυφαὶ μεγάλοι τε πάγοι σπιλάδες τε
136 καὶ τὰ ὕπερ πετάσασαι ἔβαν κοῦρά τε καὶ ἡμεῖς
137 ὡς δ' ἔφερον μεγάλοι αἰσχροὶ νώτοισι δράκοντες
138 Αὐτίκα καὶ ἐφάνη κούρων αἰπὺ πτολίεθρον
139 οἱ κάτα δ' ἐσσύμενοι θῆρες στῆσαν πεδίοιο.
140 Αἱ κοῦραι δ' ἐχθραὶ (ταὶ καὶ κέρκους ἔχον αὐταί)
141 δεσμοῖς δεδμηῶτας αὖ ἀνδίχα μειρίζαντο.
142 τὰς μὲν ἁλισκομένας ἦγον πόῤῥω κατὰ ἄστυ
143 ἀλλ' ἡμᾶς φῶτάς γε βάλον βάραθρον κυάνουνδε
144 γοργύρηνδε ἀεικελίην τὴν εἶχον ἐν ἄστει
145 ἡμεῖς μὲν κλαίοντες ἐπευχομέναι μεμάαμεν
146 εἴ κέν τις ζώῃ θεὸς εἰν κόσμοιο βάθεσσιν 
147 ἀλλ' οὔκ ὥς τις πρῆξις ἐφαίνετο εὐχομένοισιν.
148 Ὥς καταπυγοσύνη ἀπάτησεν ἄνδρας ἀρίστους.
149 Οὕτως μὲν κλαίοντες ἐμείναμεν ἠόα δῖαν.
150 ἦμος δ' ἠριγένεια φάνη ῥοδοδάκτυλος ἠὼς
151 [ξεινακῂ οὕ πως τῇ ἡμετέρῃ ἐϋκυῖα]
152 ἦλθε κόρη γ' ἐχθρὴ χεῦεν κάτ' ἀεικέ' ἐδωδὴν
153 εἰν πίστῃ μεγάλῃ ὡς τοῖς ῥυπαροῖσι σύεσσι
154 εἰν ἑτέρῃ χεῦεν δ' ἡμῖν πινέμεν μέλαν ὕδωρ
155 καὶ πόῤῥω ἦλθεν καὶ οὔτι τὸ ῥῆμα ἔειπεν.
156 Ἔργον αὐτότατον πρήσσεσκεν ἤμασι πᾶσιν
157 οὔδ' ἄλλον ζῷον δὲ φάνη ποτὲ μυρομένοισιν.
158 Ταύτῃ γοργύρῃ μὲν ἔχον ἡμᾶς διὰ μῆνα
159 γυμνοὺς καὶ οἰκτροὺς ἥως θῆρας δ' ἐπὶ φάτνη
160 οὐ γάρ τις ὁδὸς ἄμμι φάνη βερέθρην ὑπαλῦξαι
161 αἰπείη μάλα δ' ἠν ἰδὲ καὶ στερεοῖο λίθοιο
162 ἀλλὰ δ' ἄνω κιγκλὶς κρατερὴ πύλῃ ἐπίκειτο.
163 ὣς εἰν γοργύρῃ καταφθίνετο ἤματα πολλὰ
164 ἡμῖν δύστηνοις καὶ οἰκτροῖς· οὔτι τύχησε.
165 Τούτων οὐκ ἴδμεν αἰτίην ἠὲ λόγον τε
166 οὐ μὲν ἀλισκομένων σὺν ἡμῖν αὐτε γυναικῶν 
167 ποῦ δ' ἦσαν καί τι πρῆσσάν τινα πότμον ἔχοντο
168 ἀλλ' εἰν τῇ τρώγλῃ μένεμέν γ' ἀκαχήμενοι ἦτορ.
169 Εἰς τέλος ἀθλιότης μέτα περ βάλετ' ἢ καὶ ἔνοχλος
170 ἡμῖν δύστηνοις εἰς κίνδυνόν τε μόρον τε.
171 Ἧμος δ' ἠριγένεια φάνη ῥοδοδάκτυλος ἠὼς
172 [ξεινιακὴ οὕτως τῇ ἡμετέρῃ ἐϋκυῖα]
173 ἥματι τῷ, τῷ δ' ἄμμι φάνη μοίρη θανάτοιο
174 τῆμος πρὸς βερέθρην ἦλθόν τινες ἐχθρογυναῖκες
175 τουφηκέσσιν ἑῃς ἄλλοις τ' ὅπλοις ἀραρυῖαι.
176 Ηὖρον νῦν κιγκλὶν καὶ στῆσαν κλίμακα μακρὴν
177 καὶ σημαίνησαν ὥς ἐκ τρώγλης ἀναβῆναι.
178 Ἔνθ' ἄλλοι πολλοὶ φόβεον ἀναβῆναι ἑταῖροι
179 καὶ ἄνδρες πλάνου τοὶ ἦλθον σὺν βασιλῆι
180 ἀλλ' ἄλλοι φῶτες βάθρην ἔθελον ὑπαλῦξαι
181 πολλὰ δ' ἐνοχλόμενοι ὡς μείριξαν φρένες ἄνδρῶν.
182 Αὐτὰρ ἐγὼ καὶ βοῦρδά τε καὶ βασιλεὺς ἀπὸ πλάνου
183 καὶ δ' ἄλλοι φῶτες βάθρην πότι ἤλθομεν αἶψα
184 καὶ ἄνα ἐρχόμενοι βερέθρηφι πύλῃ ἄνέδυμεν.
185 μία γυνὴ τούτων τῶν φωτῶν λέξεν ἀριθμόν.
186 Ἀλλὰ δ' ἐπεὶ δέκα λέξε γυνὴ φῶτας μεγαθύμους
187 ἄψ ἔρυσαν καταβάθραν ἄνω τε πύλην κεκάλυφαν.
188 Ἡμᾶς μὲν γυμνοὺς ἄνφας γ' ἧγον ποτὶ ἄστυ
189 τῶν ὕπο τουφεκέων λυγρῶν ἄλλων δἐτε ὅπλων
190 Ὄρθρυς κανὸς ἔην κεναὶ ἦσαν πᾶσαι ἀγυιαὶ
191 καί τε ποδῶν δουπός γ' ἤχησεν τὰς κατὰ ῥύμας
192 ἡμεῖς ἐρχόμενοι ξεῖνον θαυμάζομεν ἄστυ.
193 ἦν ἐΰ περ κτίμενον λευκοῖς ξεστοῖσι λίθοισιν 
194 μορφῇσιν τ' ἀτόποισι περισσοῖς πυργιδίοισιν. 
195 ἧμον μὲν κοῦραι ἄτοπον ποτὶ οἰκοδόμημα.
196 Εἴατο μὲν ἡμῖν εἰκὸς παλαι' ἄμφιθεήτρῳ
197 ὥς ποτε δ' ἀρχαῖοι ἔχεμεν Ρωμαῖ οι εἴωθαν
198 ᾧ γλαδιατῶρες μεμαχήσαντ' ἀλλήλοισιν
199 ἀγροτέροισί τε θηρέσσιν καὶ τῷ χιστιᾶνοι
200 τῶν ὑπὸ αὐτοτάτων θηρῶν χέαν αἶμα κελαινόν.
201 Τούτον οἰκοδόμησις ἔφην εἶναι ἐϋκυῖα.
202 Ἧγον εἰς θύρην τε καταχθόνιον λαβύρινθον
203 καὶ μὲν ἐπεὶ κατέοιξαν ἐνὶ κρύπτῃ τινὶ φῶτας.
204 Ἤνεγκαν δ' εἴσω μῆκον σωλῆν' ἀπὸ κόμμι
205 τῷ μὲν ὑδρῶσαι κήπους ἦθους χθονί ἐστιν
206 καί ῥα διαὶ κιγκλὶν κρύπης καταχεύατο λύμφη
207 ψυχρὴ οὐ θερμή· μεγάλως ἰάχοντο ἑταῖροι.
208 οὕτως τοι λοῦσαν κόπρῳ ῥερυπωμένα γυῖα.
209 ἄλλον σ' ἤνεγκαν κοῦρα σωλῆνα ποτ' εἰργμὰν
210 ἑκτῷ μὲν πνεῦεν θερμὸς κατὰ ἄνερας ἀὴρ
211 οὕτως ταὶ ἡμᾶς λοῦσαν τ' ἀποξηραίνησαν.
212 Εἰν ὀλίγῳ κέλαδον μὲν ἀκούσαμεν ἠϋτε πολλῶν
213 ἐρχομένων ζῴων θηλείας καὶ ἰδὲ φωνὰς 
214 παμπόλλας· φανερῶς ῥα ἀγερομένων ἅμα κούρων
215 Εἰς εἰργὸν δ' ἦλθον παμπόλλαι αὖτε γυναῖκες.
216 Ταὶ μὲν ὅπλωισιν ᾗσιν φῶτας διάπειλον
217 τεύχεα ταὶ δὲ φέρον τὰ παλαιὰ φωτὶ ἑκάστῳ
218 θώρηκας ἰδὲ καὶ κόρυθας καὶ κνημῖδάς τε
219 καὶ ἡμῖν δεῖξάν γε ὁπλίζεσθαι πολέμονδε
220 τῇς πάντες ῥα πίθοντο ἐπεί γ' ὅπλά τοι εἶχον
221 οὔδ' ἄρα φάσγανον ὀξὺ δέδωκαν φωτὶ ἑκάστῳ
222 οὐ δόρυ οὐ σάκος αὐτὸ δέδωκαν ἶφι μάχεσθαι
223 ἀλλὰ κορυσσαμένους θωρηθέντας περ ἀνόπλους
224 τῶν ὑπὸ τουφεκίων λυγρῶν ἄλλων δέτε ὅπλων
225 ἧγου τῇς διόδοισι καταχθονίον λαβυρίνθον
226 πρὸς θῦρας χθαμαλάς γε πολυκμήτοιο σιδήρου
227 πάντας ἐξειῆς καὶ μουνάκι ἄνδρα ἕκατον
228 μοῦνον εἰς εἰργμόν τι πάλιν κρατεροῖς κλείθροισιν
229 καί τε μίν εἰν παλάμηφι τὸ φάσγανον ὀξὺ τέθηκαν
230 ἀσπίδα καὶ κρατερὴν. πέμψαν δέτ' ἄνω ἐνὶ εὐργμῳ
231 ὡς μὲν ἀνελκιστῆρι ἕως καινοὶ καλέουσιν.
232 Καὶ πάλιν ἑλκιστὴρ ἦλθεν κενός αἵδε γυναῖκες
233 ἔγγιστον ἕλον ἄνδρ' ἕτι' ὅπλιστον καὶ ἀποπέμψαν,
234 καὶ δέτε μοῦνος ἐγὼν ἔστην εἰργμοῦ ἐνὶ μέσσῳ.
235 αἳ μὲν ὅπλισαν ἰδὲ καὶ μέ γ' ἄνω ἀποπέμψαν
236 αὐτίκ' ἐγὼν ἀνέδυν δὲ καταχθανίῳ λαβυρίνθῳ
237 καὶ εἰργμοῦ θύρας ἶς μηχανική τις ἀνοίγνυ
238 ἒκ μὲν ἔβην εἰργμοῦ· ὃ πάλιν κατεδύσατο δ' αὐτός.
239 ἔστην εἰν μέσσῳ μεγάου πλατεός τε ἀγῶνος
240 τὸν μὲν καὶ στάδιον φῶτες κλῆσιν καλέουσιν
241 ἄλλοτε καὶ κίρκον καὶ ἄλλοτε ἀμφιθέητρου.
242 Ἀμφ' εἰν ἕδρησιν πάμπολλαι ἧνιο γυναίκες
243 κερκοφόραι ξεῖναι τοῦ φύλου τάδ' ἄρπαξαν
244 ἄνδρας ἠὲ γυναίκας ἐπεὶ φιλότητι μίγοντο.
245 Αἲ μεγάῃ ἰάχῃ πρόσφησαν ὥς περ ἔφηνα
246 καὶ ἄλλους φῶτας τοὶ ἑξειῆς ἀνάδυσαν
247 τεύχεα λαμπτὰ ψέροντες ἐΰς τε μέγας τε ἕκαστος.
248 Ἀλλὰ δ' ἐπεὶ πάντες δέκα φῶτες ἔσαν ἐν ἀγώνι
249 κοῦραι σαλπιγκταὶ μεγάλῃ ὄτι σαλπίγξαντο
250 σάλπιγξιν μακρῇσι· καὶ ὡς πρίτατον σάλπιγξαν
251 ἀντικῦς θῦραι μεγάλαι ἐξαῦτις ἀνοίγνυν
252 καὶ ἐκ θυράων ἔθεον δέκα αἰσχρὰ πέλωρα
253 τοῖσιν ψευδοκύνεσσιν ἐοικότα τοὺς μὲν ἔχεσκον
254 πρῶται κερκοκόραι τῇσιν νενικήκαμεν ἄμμες 
255 ἀλλὰ πολὺ κετεροὶ ταύτων καὶ μείζονες ἦσαν
256 ὡς μεγάλοι ταῦροι καὶ τοῖς στόμασιν μὲν ἔχοντο
257 μακροὺς χαυλιόδοντας ἕως σῦες τ' ἐλέφαντες
258 σμερδαλέους ὀξέας χαλεποὺς μάλα εἰσοράασθαι.
259 οἱ μὲν ψευδοκυνές πτός γ' ἡμᾶς θέντο πέλωροι
260 σμερδαλέῃ ὑλακῇ διαδάπειν θυμὸς ἄνωγεν.
261 Αὐτὰρ ἰγὼν αὐτὸς καὶ ἄλλοι ἄνδρες ἀγαυνοὶ
262 φασγὰν ανεσχόμενοι τάδ' ἐμείναμεν αἰνὰ πέλωρα.
263 Εἰς ἐμὲ εἵς δὲ θέεν τῶν ψευδοκύνων ὄχ' ἄρος 
264 μακρὸς καὶ μαλερὸς φοβερὸς δέτε εἰσύρασθαι
265 χαυλιόδοντας ὀδόντας ἔχων χαλεπῷ ἐνὶ ῥύγχῳ
266 καὶ ὁδ' ἄνάϊξας ἐθελέν με δάνδιχα δάψαι
267 ἀλλὰ δ' ἐγώ μιν ἄλυξα κύφων ξίφει δέτ' ἑ πλῆγα
268 εἰς κεφαλὴν· αὖτις κεφαλῇ θάρε αἶμα κελαινόν.
269 Σμερδαλέως ἀλόλυσε πέλωρ καὶ ἔμπαλιν ἇλτο
270 καὶ χαλεπῶς θρῶσκον. μάλα γὰρ θρασὺ κνώδαλον ἦεν
271 ἀλλ' ἕτ' ἐγὼ πάλιν αὖ χαλύβῳ πέπληξα φαεινῷ
272 σμερδαλέως ἴαγοόν γ' ἀναχώρησεν τέρας αἰνόν.
273 Ἀλλὰ δ' ἐπεὶ τὸ τέταρτον ἔσευεν μακρὰ ὑλᾶον
274 δεξιτερὴν πλῆξεν κέρκῳ στιβαρὴν κατὰ χεῖρα
275 ἐκ παλάμηφιν ἐμεῖο θόρεν χαμάδις γ' ἄορ ὀξὺ
276 καὶ τυχόμην μὲν ἄνοπλος ἐγὼ τέρατος διὰ κέρκου
277 εἵλειν αὗτε θέλησα μάχαιραν ἀλλὰ κύων γε
278 ἅλματι αἰνοτάτῼ μαμρῷ ἔπι ἆλτο ἔμεῖο
279 κάββαλεν εἰς γαίην λάβε καὶ κτάμεναι μενεαίνων  
280 θώρηκα θρῦψας μεμαὼς μεγάλοισιν ὀδοῦσιν
281 τοῦνεκ' ἐγὼν ἐνόησα ἐμὸν τάχα αἰπὺν ὄλεθρον
282 ἠὲ τέλος θανάτου· θαυμαστῶς οὐκ ἐφόβησα 
283 ἀλλὰ δέ μοι ἄτοπον τὸ δοάσσατο ἠΰτ' ὄνειρος
284 οὐκ ὄντως τυγχανόμενον μοῦσον δέ τε φάσμα
285 ἄλλου ὥς φωτὸς δὲ τύχη ἄλλ' οὔπερ ἐμεῖο 
286 ἥδε φύσις πρόφρων θέλγει θνήσκοντι φίλον κῆρ.
287 Ἐξαῦτις δὲ ψευδοκύων διεφήνατο μακρὸς 
288 καὶ μὲν ἄφαντον ἔφυ τὸ πέλωρ καὶ οὐ πλέον ἔσκεν
289 αὐτίκα σμερδαλέη ἰαχὴ ἠκούσθη κερκγυναικῶν
290 ἆθλα ὁρομένων πάμπολλαι ἦσαν ἀγῶνι.
291 ὄρθωσας φίλα γυῖα δ' ἐγὼν ἴδον ὀφθαλμοῖσιν
292 τοῦ μεγαλοῦ σταδίον ὕπερ Τόλμην ποτάεσθαι 
293 πλοῖον ἡμέτερον· τόδε φείσροισιν κτάνε πάντας
294 ψευδοκύνας μεγάλους τοὶ μάραντ' ἀνδράσι θῆρες.
295 Βλήμενοι ἐξαπίνης διεφήναντ' ἠΰτε ὀμίχλη
296 καὶ μὲν ἄφαντοιἔφυν θῆρες καὶ οὐ πλέον ἔσκον.
297 Αὐτίκα καὶ πλοῖον ἔστην μέσσῳ ἕν ἀγῶνι
298 καὶ Ἴβω ῥοβότης ἐκ πλοίον ἆλτο χαμᾶζε
299 δεῖνός γ' εἰν πολέμῳ πολλοῖς ἀραρὼς φείσροισιν.
300 Φεῖσροις λυγροῖσιν ἔβαλέν τινας ἔγγυς ἐούσας
301 κούρας αἳ δέτ' ἄρ' ἐξαπίνης ἀνέφαντο θάνουσαι.
302 Αἱ δ' ἄλλαι πᾶσαι αἳ ἀγῶν ὁρόωντο γυναῖκες
303 σμερδαλέῃ ἰαχῇ δράμεναι μεμανῖαι ἀΐξαν
304 ἐξ ἔδρῃσι ἑῇς πανικὸν δ' ἔλε δεῖμα ἑκάστην.
305 πουλλαὶ γὰρ πανικῇ φρίκῃ γε γυναῖκες ὄλοντο
306 στειφθεῖσαι ὑπὸ ποσσὶν ἐπεὶ δραμέοντο φόβουσαι
307 εἰ μὴ Φράντα μεταφρήζων νῦν ἆπλο χαμᾶζε
308 καὶ μεγάλῃ φωνὴ μεγαφώνῳ εὖ ἀραρόντι
309 γλώσσῃ αὐτοτάτῃ ἐπιτέλλεν αὖθι μένεσθαι
310 εἰ μὴ κάκτασθαι ῥοβότου φείσροισι λυγροῖσιν.
311 ὡς φάτο· αἱ πᾶσαι μὲν ἀκὴν ἔγενοντο σιωπῇ.
312 καὶ ἐπὶ τῶν Φράντης προσεφώνεε τὴν βασιλέην
313 ἐχθρῶν θηλείων ἣ ἧτο θρόνῳ ἐνὶ μέσσῳ
314 καί οἱ εἰς πλοῖον ἄναβάθρ' ἄναβῆναι ἐτέλλεν
315 καὶ ἄλλῃς πισύρεσσιν ἐπεὶ ἦσαν ὄχ' ἄριστον
316 καὶ σὺν τῇ κοράμῃ εἰν μέσσῳ ἧντο θρούσισιν.
317 αἵδ' οὐ πιθεσθαί γε θέλον Φράντῃ πολυγλώσσῳ
318 καὶ Ἴβω ῥόβοκοψ μίην κτάνε τῶν ἐπικούρων.
319 αὐτίκα εἰς πλοῖον δ' ἦλθον βασίλεια καὶ ἄλλαι
320 ἀλλὰ δ' ἐπεί τ' ἕλομεν βασιλείην ἠΰτ' ὅμηρον
321 σὺν κούρης ἄλλῃς αὐτοὶ πλοῖον ἐπίβημεν.
322 Αὐτίκα πύραυλος ἔλασεν πλοῖον ἐΰτυκτον
323 ἄψ πτάμεθ' εἰς χώρην κουράων εὐμενεάων.
324 τοῖς δε ποταόμενοις ἡμῖν λέγε Φράντα ἅπαντα
325 τῶν πέρι ὅσσα τύχοντο ἐπεὶ κοῦραι ἀπόβησαν
326 καὶ εἶλον φῶτας ἰδἐ καὶ τὰς εὐ μενετῃρας
327 θηλείας. ὥρη τῃ σφας ἐποιήσαμεν ἄνδρες
328 ἠϋμενεῖς ἡμῖν οὐ θελγήτρ' ἀλλὰ βίηφι
329 ὥς τοι μυστικός ἐστι νόος ψυχή τε γυναικῶν.
330 Πρῶτον μὲν Φράντης ῥόβοτος σκούγκῳ περ ἐοικὼς 
331 ὧρσεν ἀριστότατον μὲν Τόλμῃ κορμπῆρα
332 [κομπουτῆρα δἐ μιν βρύθανες ἄνδρες καλέουσιν
333 ἀλλ' ὃν μὲν Δαναοὶ καλέουσιν ὑπολογιστήν]
334 τῷ μὲν συντάξας Φράντης ἦν ῥαδιοφώνων,
335 τῷ σὺν κομπουτῆρι δ' ὃ γ' ἄμμι νηῒ μελαίνῃ
336 ἄρχων ἦν πάντων ῥοβότων σύστημά τε πρῶτον.
337 Καίσαρά μιν πάντες τούτων ἕνεκεν καλέοντο
338 τῷ μὲν Φράντα κεταφήζων συνταγμένος ἦεν.
339 Τοῦδ' ὦρσεν καλέων καί μιν ἔπεσιν ἐρέεινεν.
340 Τόνδην ὠτρύνειν ῥόβοτον· πυκὰ γὰρ φρεσὶν εἶδεν
341 τεχνικὰ πρήγματα πάντα τὰ γὰρ ἠνθαῦμα ἔδεσθαι -
342 ὡς δ'δ' ἐπίσκαζοι εἴ κεν κεκωμένον εἴη
343 πρῆγμά τι εἰν ποίῳ κομπουτὴρ ἤ ῥόβοτός τε -
344 - καὶ εἰκὼς μεγάλῃ Τούδης μὲν ἦεν ἀράχνη -
345 καὶ τὸν μὲν πέμψαι Ἴβω ῥόβοτον ἀκέσθαι.
346 Καῖσαρ κομπουτὴρ πεπιθὼς πέμψεν ἄπο Τόνδην
347 Ἴβω τὸν ῥόβοτον κεκκωμένον εὖ ἀκέεσθαι. 
348 Ἦμος τόνδα μέγαν Ἴβω μὲν ἀκήσατο δεῖνον
349 τῷ νηῦς ἡμετέρη τῇ Τόμα τὸ οὔνομ' ἔεσκεν
350 ἔπτατο ἐκ πεδίῳ ζητεῖν ἡμᾶς μεμαυῖα.
351 Ηὑρον μὲν μέγα ἄστυ γυναικῶν κερκοφορεύτων
352 ἐχθράων· ηὖρον καὶ ἀγῶνα καὶ ἄμμ' ἐν ἄστει
353 Νῆα δ' ἐπεὶ ἐρύσαντες ἐνὶ σταδίῳ ἐσκάωσαν
354 καὶ εἶλον κοράμην ἄλλας πισύρας τε γυναῖκας
355 πρήγματα δ' ἐξετάσαι καὶ τὰς ἔχεμεν μὲν ὁμήρους
356 (οὕτως ἐν μέλλω φρόνιμοι ῥόβοτοί τοι ἔσονται!)
357 καὶ περὶ τῶν λοιπῶν τά γε σύκυρσεν μετὰ ταῦτα
358 τί πρῶτον τί δ' ἔπειτα τί δ' ὑστάτιον καταλέξω; 
359 τήνδε κόρην κοράμην μὲν ἐζήτησάν τε καὶ ἄλλας
360 τὰς πίσυρας κσῦρας τὰς σὺν κοράμῃ καὶ ἔνεγκαν
361 μάστιγι πλῆξαν πάσας μάζους τε πυγάς τε
362 αὐτογόνων ἀνδρῶν βασιλεὺς καὶ τοὶ σὺν ἑεῖο
363 ἐννέα ἀθληταί τοι τὴν κλίμακην ἐπίβησαν
364 οἷά γε τοῖσιί περ ἔσκε θέμις τοῖς κερκοφόροισιν
365 ἀνδράσι ἠὲ γυναιξὶν ἕως ἑόρακα καὶ αὐτὸς
366 ὡς τοὶ ἀλγόφιλοι ἦσαν πάντες δέ τε πᾶσαι.
367 Τῶν ἕνεκεν αἰὲν πόλεμός τις ἔην μετὰ τούτων
368 ἄνδρῶν καὶ μετὰ θηλείων καὶ ἄλλα τὰ λοιπά.
369 οἵ γε τεθηριοωομένοι φῶτές τε γυναῖκες
370 - καὶ ἄνδρες ἄγαμοί περ κερκοφόροι ἐτέκοντο
371 ἐξῷ λεσβιακαὶ κοῦραι πλάνην ἀνάβησαν
372 ἀλλ' ἦθός περ ἔχον οὐρὰς πᾶσιν ἀποκόψαι
373 οὔατα συντέμνειν μικροῖς νηλῆϊ χαλύβδῳ.
374 Οὕτως δερκοφόροι οἱ φῶτες οὐκ ἐφάνεσκον
375 ἀλλ' ἶδιον φῦλον ἤσαν τῇς κερκοφόρησιν - 
376 Πάντα τάδ' ἐξέτασαν βασιλῆος ἄνδρες ἀγαυνοὶ
377 τούτων θηλείων καὶ ἦν μέγα θαῦμα ἄκονειν
378 ἀλλά γε Φράντα μεταφρήζων μετέθηκε ἅπαντα.
379 Αἱ μὲν τοῖς εἴπαν πάντων λοιπῶν περὶ φωτῶν
380 καὶ περὶ θηλείων τὰς τείχεσιν ἁρπάξαν πρὶν
381 καὶ τῶν αἰτίων ἕνεκεν τῶν πάντα γένοντο.
382 Αἱ μὲν θήλειαι βασιλείης κερκογυναῖκες
383 εἰν ἀρχῇ δ' ἦσαν ὡς τάς περ ἀφικόμεθ' ἄμμες 
384 πρῶτον μοῦνοι ἐόντες ἀτὰρ νῦν σὺν βασιλῆι
385 ἡγεμονευέμεναι ἐθέλουσαι ἀνδράσι πᾶσιν
386 ἀλλά περ ἀνδροφίλαι ἥως τά γε πάντα ἔλεξα.
387 Ψευδόκυνας δ' εἶχον τοὶ δυσγενέες ἔσαν ἄνδρες
388 καὶ τοὺς αὐταὶ ἔχον ὡς θρέμματα εἵνεκα χάρμης
389 τέρψεος ἢ λάγνοιο ἐπεὶ κρατέειν χάρις ἔσκε
390 Ἀλλὰ βάδην τε βάδην γε πάλιν πετύκοντο γυναῖκες
391 λεσβιακαὶ ταὶ καὶ στυγέοντο τά γ' ἄρσενα πάντα
392 ἄνδρας καὶ θῦρας τόδε σφιν κὴρ εἴσατο εἶναι.
393 Ταί δε πόλιν προτέρην λελίπουσαι ἄστυ τέτευχαν
394 ἄλλον τῶν ἰδίων μετά γ' οὔρεα ὑψικάρηνα
395 τὰς οὔ τις πρῆξις ὑπάγειν ποσὶν ἠὲ ὄχεσφιν 
396 ἀλλά γε θήλειαι πτερύγους δαμάσαντο δράκοντας
397 καὶ τοῖς εἴωθαν φέρεμεν μετὰ οὔρεα μακρά.
398 Τῶν μὲν ψευδόκυνάς τοι δυσγενέες ἔσαν ἄνδρες
399 τρέψαν τῆς ἕνεκεν παιγνίης οὐδ' ἐφίλησαν
400 ἀνδράσι ἢ θηρέσσι τισὶν φιλότητι μιγῆναι
401 ἀλλά γε ἀλλήλας ἐφιλοῦν ὡς λεσβιακαὶ γάρ.
402 Ἐκ τῶν ψευδοκυνῶν μὲν ἔτευξαν αἰσχρὰ πέλωρα
403 ὡς ἐν ἀγῶνι κυσὶν κρατεροῖσιν ἶφι μάχεσθαι 
404 ἥως εἰν γαίῃ σὺν ταῦροις ἄνδρες Ἴβηρες
405 (ἄλλους ψευδόκυνας εἶχον ὡς σπερμοδοτῆρας)
406 τὰς μὲν ἀνδροφίλας κούρας συχνῶς ἀνάβησαν
407 κούρας ἁρπᾶξαι ἕνεκέν τε ποτισαι ἀκοίτεις
408 Ἀλλά δ' ἐπεὶ εἶσαν φῶτας σὺν τῇσιν ἐόντας
409 ἄρσενα ἀνθρώπων εἶλον καὶ ἄμμε πόλινδε
410 παντοίοισι τρόποις βασανίζειν ὡς ἐθέλοιεν
411 καὶ τοῖς ψευδοκύνεσσι πέλωροις ἶφι μάχεσθαι
412 εἰν αὐτῶν σταδίῳ· ἐχθίστους ἄνδρας ἔχουσιν
413 ὡς μὲν φαλλοφόραου καὶ αὐτῶν γνώματ' ἔχουσας
414 Ἀλλ' ἡμῖν ῥόβοτοι μὲν ἄμυναν νηλεὲς ἤμαρ.
415 Εἰς τέλος τί δ' ἄρ' ἔπειτα περὶ ταύτων καταλέξω;
416 Λέσβαι κερκοφόραι τὰς ἀνδροφίλας ἀπόλυσαν
417 καὶ φῶτας δ' ἑτάρους τε βασιλείης δι' ἀμοιβὴν
418 καὶ ἑτέρων κούρων τὰς εἵλομεν ὥστε ὁμήρους 
419 καὶ δύναμιν δέξαντο γυναικῶν ἀνδροφιλάων
420 ὡς τῇσιν ἔσκον νῦν ὅπλ' ὀλοώτατα τέχνῃ 
421 καί τε ὑπερχεσίην θῆκαν μάλα περ ἀκέκουσαι
422 πάντας κακτάμεναι δμητοὺς σαύρους πτερυγῶτας
423 ὡς μὴ τοῖσιν ὑπὲρ ὅρεα σκιοέντα βάλεσθαι
424 κούρῃς ἀνδροφίλοισι μόρον καὶ κῆρα φέρουσαι.
425 Καὶ τὰς ἀνδροφίλας φῶτες δ' ἐποίησαν ἀκοίτες.
426 Οὕτως μῆνα ὅλον (μέτροιο ἐπιθονίοιο)
427 νυμφές ἐόρταζόν τ' ἐσθλὰς δαίνυντό τε δαῖτας.
428 Ἀλλὰ γ' ἀνὴρ βασιλεὺς εἶλεν κούρην βασιλείην.
429 τῷ μὲν οὔνομ' ἔεσκε τὸ πρὶν τό γε ἑρμήνευσεν
430 Φράντα μεταφρήζων ἡμῖν ὡς Μισογυνήτην
431 ἀλλά γε ἀλλάωησέ τε κέκλετο Φιλογνήτης.
432 Αὐτὴ ἡ κοράμη σ' ὀνομαστὴ Ἀνδροδάμεια
433 τὴν μεταμείβετο κλῆσιν Ὑπανδρείη τ' ὄνομ' ἔσχεν
434 καὶ ἄλλοί τ' ἄλλαι πάντες μὲν ὅμοια ποίησαν.
435 Οὔδ' ἄρ' ἐμοὶ μένεμεν πλανήτῃ ἥνδανε θυμῷ
436 ὡς βασιλείην εἶχεν ἄναξ ἀγάμων ποτὲ ἀνδρῶν
437 τὴν μὲν ἐγὼ πρῶτος λογικὸς φὼς ὡς ἐπίβησα.
438 Οὔδ' ἄρα μοι δέον ἔσκε γυναικῶν κερκοφορεύτων
439 ἀλλὰ δ' ἔσαν πᾶσαι καταπύγονες ὀξυθυμοῦσαι
440 τῷ τούτων ἔκαμον καὶ ἐμοὶ ἐρίηρες ἑταῖροι.
441 Ἀλλὰ δ' ἐπεὶ θαλερῶν φθίθη μὴν νθμφειάων
442 τῷ μὲν ἐγὼ Φιλογυνήτην βασιλῆα προσηύδων
443 »Τοῦτό γε μοι βασιλεῦ ὑπισχείσω ἐνὶ οἴκω
444 ὡς μέμ μοι πρόφρων χερσίν τε τέχνησιν ἀλέξειν
445 Μανδὺν φῶρα λάβειν μαὶ μῆλον κοσμοθεωροῦν
446 εἴ κεν ἐγὼν ὀπάσαιμι τεΐν τ' ἄλλοις τε γυναῖκας
447 Ταῦτα δ' ἐγὼ μὲν πρῆξα σὺ καὶ σχέο σὺν σύνθημα«
448 Ὣς ἐφάμην ὁ με δ' αὖτις ἀμείβετο κοίραφος ἀνδρῶν.
449 »Οὕδε τί τοι ὦ ξεῖνε ἐμὸν σύνθημα τελέσσω
450 νήπιε· οὐ γάρ τοι δύναμις κρατέειν μέ πέρ ἐστι.
451 Τὰς κούρας γ' ἔχομεν φῶτες· ἄλλων δ' ὀλιγωρῶ.
452 οὔδε με καὶ αὐτὸν στήθεσσν θυμὸς ἀνώγει
453 ἀστροπορευέμεναι βάθεσιν κόσμοιο κενοῖο
454 πλεῖν ὡς εἰν εὐνῆς ῥέξαι κλυτὰ ἔργα ἐρώτων.
455 Ποῤῥω καὶ ἐχθρὸς μὲν ἐμοὶ σὺ ξεῖνε τυχήσας
456 ὡς δέ με ποιήσας κούρην κοράμην μετέχεσθαι
457 (ἄμφω περ ἕτεραιν τρ[γλαιν· φαῦλον τὸ τοι ἔργον)
458 σύν σευ ἤματι τῷ, τῷ εἶλομεν ἄστυ γυναικῶν.
459 Τῷ μεν ἐγώ τοι ὄμουσά ῥ' ἄλεξιν οὐκετὶ δοῦναι.
460 Ἀλλ' ἴθι μή μ' ἐρίθιζε σαώτερος ὥεκε νέηαι.«
461 Ὣς φάτ' ἀνὴρ βασιλεὺς ἐμὲ εἷλε χόλος θράσυμον κῆρ. 
462 καὶ καταῥαόμενος ἔπεα πρεροέντα προσήδων· 
463 »Τέθηαθι ὦ βασιλεῦ πάντων δολερώτατε φωτῶν
464 πόρνας πορνεύων ἧμος ψυχὴν τορεθήσεις
465 σπέρματι δυσώδει· τάδ' ἄνανδρον ἄνδρ' ἐπέοικεν.
466 Αὐτὰρ ἐγὼν αὐτὸς πλοίαρχος σὺν ἑτάροισιν
467 βῆμεν ἴμεν κτᾶσθαι κλέος ἄσβεστόν τε καλόν τε«
468 Ὣς ἐφάμην τε λίπον τὸν ἀνήνορα φῶτα ἄνακτα
469 -αὐτὰρ Φράντα μεταφρήζων μετέθηκε τὸ ῥῆμα
470 καὶ ἑτάρους καλέσας ὤτρυνον ἀστροπορεύειν
471 οἵ δ' αἶψ' εἴσβαινον πλοῖον κοσμον ἐΰτυκτον.
472 Ἀυτίκα πύραυλος ἐλασεν καλεργέα νῆα
473 ἔπτάμεθ'εἰς κόσμον ξεῖνον πλάνην λελιπόντες