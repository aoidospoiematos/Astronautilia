Ἀστροναυτιλίας ο
[Τὰ περὶ τῆς βασιλίδος κούρης τοῦ πέλωρος καὶ ἀγαθοῦ σωτῆρος σχήματι ἀρχετύπῳ]

001 Οὕτως μὲν πλέομεν βάθεσιν κόσμοιο κενοῖο
002 χὼρῃ ἀγνώτῃ· βάλε μὲν πυρεηνιακὴ ἶς
003 σφόδρ' αὐξανομένη μαγνηετικῷ ἐνὶ ἀγρῷ
004 πούλσαρος ὡς καὶ πρότερον κατάλεξα ἀοίδων.
005 τῆς νηὸς σπουδὴν κωλῦσαί περ μεμαόντες
006 πυραύλους γε πάλιν βάλλειν ἐποιήσαμεν ἄνδρες
007 ἀλλ' οὔδ' ὥς τις πρῆξις ἐφαίνετο, πειράσυσιν
008 παύσασθαι πλοῖον. μεγάλη μάλα ὤθετο ὁρμή.
009 Ἀλλὰ βάδην τε βάδην μεγάλη φθινέσκετο ὁρμὴ 
010 πυραύλων ὕπο βαλλομένων νόστησέ τε ἀρχὴ
011 ἰθύνειν πλοῖον διὰ χάσματ' ἀβἐνθεα κόσμου
012 ἀλλά μὲν οὔτις οἶδε τὸ ποῦ στάσεως ἐνὶ κόσμῳ
013 οὐ ῥόβοτος δ' οὐ κομπουτὴρ δ' οὐ καὶ βροτὸς ἀνήρ.
014 Ἡμεῖς δισσέλπεις τεταραγμένοι ἀχνύμενοι κῆρ
015 πρῶτον μὲν θέλομεν παῦσαι δέτ' ἀοψυχέσθαι
016 χέρσῳ ἐνὶ στερεῳ· μάλα θρύπτετο κόσμος ἀπείρων
017 Αὐτίκα αἰσθητῆρας ὁτρύνομεν εἰσφάασθαι
018 πλανήτην ἐπιτήδειον καὶ ζωοφόρου τε
019 Γαίῃ ἡμετέρη τοι ἐοικότα τῷ γε δύναιτο
020 νηῢς παυσέσθαι ἡμεῖς δέτ' ἀποψύχεσθαι
021 τὸν μὲν αἰσθητῆρες ἐνὶ κόσμοιο βάθεσσιν
022 ηὗρον - τεχνάων πυκὰ θαύματα ἐσσομενάων
023 καὶ ποτὶ τὸν πλάνην ἴθυνον νῆα μέλαιναν.
024 Ἑπτῆμαρ πλέομεν ποτὶ πλάνην τὸν δέτ' ἔδειξαν
025 τηλαισθητῆρες τεχνάων θαύματα μακρὰ
026 καὶ τὸν μὲν κίχομεν τρίτον εἰν συστήματι πλάνων
027 ἠελίου ἄπο τοῦ ἰδίου ὡς Γαῖά περ ἔστιν
028 ἀλλά τι μικρότερον καὶ κουφότερον ἐπιβῆναι  
029 πάντες ἀθλητῆρες ἐπὶ πλάνῃ μὲν ἔφυμεν
030 ῥίμγα μάλα τροχέειν ὑψοῦ τηλοῦ τε ἀλᾶσθαι 
031 τοῦ καὶ ἠέλιος ψυχρώτερος ἦ χθονίοιο
032 αἴθριος οὐρανὸς ἦν σμικρῶς δέτε οὔτι μάλα δήν.
033 Τούτῳ τῷ πλάνῃ μὲν ἐρυσσάμεθ' ἀστερονῆα
034 καὶ δέτ' ἀποψύχοντ' ἕταροι χλωρῇ ἐνὶ ὕλῃ
035 ἄσμενοι ἐκ θανάτου ἄπο μὲν νενομήμενα αὐτοὶ
036 ἀλλὰ δ' ἐπεὶ ὀλίγου τ' ἀποπεψυχηκάμεθ' ἄνδρες
037 τῷ καὶ ἐγὼ ἑτάρους κρίνας πίσυρας ὄχ' ἀρίστους
038 πέμψα γε τὴν χώρηνδ' ἴμεναι ἰδὲ καὶ σκοπέσθαι
039 αἵτινες οὐσῖαι εἰην χθονὶ βρρώματ' ἔδουσαι 
040 εἴ αἱ ἀγριόθυμοι ὑπερφίαλαί τε κακαί τε
041 ἠὲ φιλόξεινοι καὶ θυμόν δ' ἡδὺν ἔχουσαι
042 οὔδ' ἄρ' ἄνευ ὅπλων· ἐμπειρείη δ' ἐδίδαξεν
043 ὡς πάντες μὲν ἔχον καψησιν ἀμύμονα ὅπλα
044 οἷά τε συγγραφέες σαῖ-φαῖ φείσρους καλέουσιν
045 αἶψα δὲ τοῖς μέγα ἄστυ φάνῃ ξείνοισι δόμοισι
046 θᾶσσον ἤλθουντες τηλεσκοπέοντο ἅπαντα.
047 Οὐσῖαι πολλαὶ μὲν ἔναιον ἐνὶ πτολιέθρῳ
048 ἀνθρώποισιν ἐσικυῖαι ἀλλ' ἀσθενέες περ
049 μηκότεραι καὶ λεπτότεραι ἕνεκεν βαρύτητος
050 κουφοτέρης ἤ περ χθονίοις φωτέσσ' ἐπίκειται
051 ἀλλὰ δέ τίς γε φάνεσκε λύπη κρατέσθαι ἅπαντας
052 πανταχοῦ ἢ αἰεὶ ἦν κλαυθμὸς κωκυτός τε
053 Οἱ μὲν ἔτι σκοπέοντες ἰδρύσαντες δέτε τάξιν
054 αὐτῶν τεχνάων ὅτι χείρων ἡμετέρης ἦν
055 ἂψ ἀπονόστησαν ποτὶ ὕλην ἡὲ τὸ πλοῖον
056 καὶ νῦν ἤγγειλον τάδ' ἴδον μοι ἠὲ ἑταῖρος.
057 Ἀλλὰ δέ μοι φιλοπειστίη νυν ἄνωγε φίλον κῆρ 
058 τῶν ποτὶ ἄστυ ἴμεν καὶ πύθεσθαι περὶ λύπης.
059 Βῆν ἴμεν ἄψ ποτὶ ἄστυ ἔγωγε σὺν ἰχνευτῃσιν
060 οὐ μὲν μοῦνοι πέντε ἐπεί μευ ἄλλοι ἕποντο 
061 Φράντα ὁ παντομεταφρήζων ῥόβοκοψ δέτε Ἴβω
062 ἀλλὰ δ' ἐπεὶ κίχομεν ῥεῖνον καὶ αἰπὺ τὸ ἄστυ 
063 τῆμος ἐγὼ πρῶτον τόνδ' ηὗρον φῶτα προσηύδων
064 εἰρωτῶν κλανθοῦ αἰτίην ἠὲ γόοιο 
065 ἀλλά γε Φράντα μεταφρήζων μετέθηκε τὸ ῥῆμα.
066 Ἀλλά με λεπτὸς ἀνὴρ λυγροῖς τοι ἀμείβετ' ἔπεσσι·
067 »Νήπιος εἶ ὦ ξεῖν' οὐ τηλόθεν εἰληλούθας
068 ὥς μέ νυ εἰρωτᾶς ἀρχὴν κανθμοῦ τε γόοιο
069 Πάντες μέν γ' ἴδμεν ἢ γείτονες ἠὲ πολῖται
070 ὡς δέομεν κατὰ ἠῶος κούρην ἰερῆσαι
071 δαίμονι Γρ-ργ-ρεῷ βασιλῆος ἡμετέροιο.
072 τῆς ἀρχῆς ἕνεκεν κλαίουσιν ἄνδρες ἅπαντες
073 ἢ νέοι ἢ πολιοὶ ἰδὲ θήλειαί τε γυναῖκες.
074 Ἀλλ' οὔτις πρῆξις· ἐπεὶ εἰ μὴ τήνδε δίδοιμεν
075 πάντηας μὲν Γργ-γρὸς δὲ ὀλήσειεν κακοδαίμων.«
076 Ὣς φάτ' ἀνὴρ ἀστεὺς Φράντης μετέθηκε τὸ ῥῆμα.
077 Μοὶ γὰρ ὡς ἤκουσα μὲν γήθησεν φίλον ἦτορ
078 μῦθον γιγνώσκοντι τὸν ἀρχέτυπον καλέουσιν
079 τῆς περὶ ἄρχουτος κούρης μεγάλον τε πέλωρος
080 ἀλλὰ δέ μοι αὖτίς γ' ὥτρθνεν θυμὸς ἀγήνωρ
081 τοὺς μὲν ἀλεξέμεναι κτάμεναι δέτε κνώδαλον αὐτό.
082 Φῶτα πολίτην αὖτις ἐγὼν ἤνωγον ἔπεσσιν
083 ἡγεμονεύεσθαι πρὸς ἄνακτος χαλκοβατὲς δῶ
084 καὶ ἐμὲ καὶ ἑτάρους οἱ τοί γ' ἦσαν σὺν ἐμεῖο
085 ὡς ὅδ' ἐπευφήμησεν ἀνὴρ καὶ ἧρξε ὁδοῖο.
086 Αὐτὰρ ἐγὼν εἰς νῆα κάλησά ἑ ῥαδιοφώνῳ
087 ἀγγείλων ἴμεναι ἅμε πρὸς χώρης βάσιλῆα.
088 Τὸν κέχομεν μεγάρῳ· ἕδρη εἰν σιγαλοέσσῃ
089 ἀχνύμενον· μάλα γάρ μιν τείρετο μοῖρα θυγατρός.
090 Τὸν μὲν ἐγὼν ἔπεσιν προηύδων ἀστείσισιν
091 δαίμονα λυγροφόρον κτάμεναί οἱ εὖ ὑποτείνων
092 ῥηΐδιως σαφέως ἰδὲ καὶ κούρην γε σαῶσαι.
093 Ἀλλά γε σμερδαλέῳ με γέλω βασιλεὺς ἀποκρίθη
094 καὶ μ' ὀλοφυρόμενος ἔπεα πτεροέντα προσηύδα
095 [Φράντα ὁ παντομεταφρήζων μετατίθετο πάντα]
096 »Νήπιος εἴ ὦ ξεῖν οὐ τηλόθεν εἰληλούθας 
097 ὡς ὀΐεις Γργ-γρ-ρὸν ὅπλῳ κτάμεναι δυνάμεσθαι.
098 Πολλάκι πειρήσαντ' ἄνδρες πολέες τε καὶ ἐσθλοὶ
099 ἀλλά σφε κτάνε πάντας ἐπεὶ οὐ μόρσιμός ἐστι.
100 Πάντα δέ τοι ἐρέω ἐφαυδᾶν θυμὸς ἀνῴγει 
101 ὡς καὶ μυθόμενος λεπτῶς θυμὸν κορέσαιμι.
102 Ἀλλὰ γὰρ εἰν ἕδρῃσι ἕζεσθε τύνη καὶ ἑταῖοι
103 ὄφρα γε νῦν ἐρέω λυγροῦ ἀρχὴν ὀλοφυρμοῦ«
104 Ἦ ῥα ἀνὴρ βασιλεύς μοι πείθετο θυμὸς ἀγήνωρ
105 αὐτίκ' ἐγὼν ἑζόμην ἕδρῃ καὶ πάντας ἑταῖροι 
106 ἀλλ' ἅ μ' ἀνὴρ βασιλεὺς ἔπεα πρεροέντα ἔειπεν·
107 » Ἴσθί γε νῦν ὦ ξεῖνε τὰ ἡμετέρης περὶ λύπης
108 ὄφρα λίπων χώρην λέξεις καὶ ἀλλοδαποῖσιν 
109 οὔδ' ἄρα τιν' ἄνθρωπον ἐγὼν ἔμεναί περ ὀΐω
110 ὃς τῷ Γργ-ργ-γρῷ δυνάσαιτο νικητὰ μάχεσθαι.
111 Οὐ γὰρ ἐγὼν ἐθέλω πειράζεσθαί σε καὶ ἄλλους
112 Γργ-ργ-γρὸν μῶσθαι κτάμεναι· σάος αἰπὺς ὄλεθρος.
113 Μούνως τοι ἐρέω σύδε σύνθεο εἰν φρεσὶ τῇσιν.
114 Καὶ ἄλλοι μέν εἰσιν ἐνὶ σκιοέσσιν ὄρεσσιν
115 θῆρες ὡς Γργ-ρξ ἀλλ' οὕτι κακόν γε ποίουσιν
116 βρώσκοντες βοτάνην· ἕνα τῶνδ' ἄνδρες ἐποίησαν
117 πυγμαῖοι ὡς πῆγμα κακὸν νῦν ἄμμι τέτυκτο
118 Εἰσὶ δὲ πυγμαῖοι ἄνδρες χαλεποὶ ἐνὶ χώρῃ
119 αἰὲν ἀνθρώποις νόμιμοις ἔριδα προφέροντες
120 οὐκ ἐπιτήδειοι ὡς μικροὶ ἶφι μάχεσθαι
121 ἀλλὰ δὲ παντοίους γε δόλους θυμοῖσι ὕφαινον
122 Οὗτος καὶ πύματος δόλος ἦν ἡμᾶς ὀλέσασθαι.
123 Ἴσθι δὲ ὡς Γργ-ρξ καὶ τούτου προσήκοντες
124 τοὺς μὲν ἡμετέρῃ γλώσσῃ χρχλὰς καλέουμεν
125 ὄστεα οὔτιν' ἔχουσί τε καί εἰσιν πολύμορφοι
126 μορφὰς παντοδαπὰς καὶ χρώματα αἰὲν ἔχοντες
127 καὶ ἀλλασσόμενοι αἰὲν ὡς τοὺς ἐπέοικεν
128 οἵ δε ῥα καὶ δύναμιν τρώγλας ἤλθειν διὰ μικρὰς
129 παντοίας μὲν ἔχουσιν ἐπεὶ στερεοὶ οὐκ ἔασιν
130 χρχλαὶ δύσμορφοι· μάλα πλαστικὰ θηρία ἐστίν.
131 Τὸν χρχλὴν εἴ τις κάτα δ' ἔτμεσεν ὀξέϊ χάλκῳ
132 αὐτίκα ἐφ μούνῳ δύω θηρία καινὰ τέτυκτο
133 Εἴ κέν τις χρχλὴν τμέσε ἕλκος πικρὸν ἀνύων
134 αὐτίκα πύκνωσεν δέτ' ἀσκηθὲς κνώδαλον ἔσκεν
135 οὐ χρχλὴν κτάμεναί τις πρῆξις σὺν πυρὶ κήλῳ·
136 φλέγμα δέτ' ἐξυδροῦν δύναται ψυχρὸν θαλερόντε
137 ῥηϊδίως σβέσσαι τὸ πυρὸς μένος οὐ δυνατόν περ
138 πῦρ μέγα ποίεισθαι ὡς τῷ καὶ ἄστυ ὄλοιτο
139 οὕτως χρχλαὶ θῆρες ἀσκηθέες εἰσι μάχεσθαι.
140 ἀλλ' αὐτοὶ θῆρες κούφως πνίγουσιν ὁπλίτας
141 ἄμγι τὸ σῶμα βάλον φωτὸς ὡς πνίξεται αὐτός.
142 Ναὶ χαλεποί εἰσιν χρχλαὶ ἀνδράσσι μάχεσθαι.
143 Ἀλλά γέ τοι χρχλαὶ νόμιμοι ἀπονόσφι ναίουσιν
144 οὔδε τε δ' ἀνθρώπους περ ἔπεισιν οὔδε τι ἄλλο
145 τρώγουσιν βοτάνην καὶ ἥσυχα θηρία ἐστίν.
146 Ἀλλἀ γε πυγμαῖοι ἕνα πῆμα κακὸν ἐποίησαν
147 αὐτὸν Γργ-ργ-γὸν πυκινοῖς σφετεροῖσι δόλοισιν.
148 Ἴσθι δὲ νῦν ὦ ξεῖν' ὡς χρχλαὶ θῆρες ἀεικεῖς
149 ἀλλήλοις μίγνυνται ἕως καὶ θηρία ἄλλα
150 γίγνεσθαι γίγνειν τε γένος φύσεος κατὰ κόσμον
151 ἀλλά γε χρχλαὶ θῆρες ἐν ἀλλήλοίς γε φύουσιν
152 μοῦνον θῆρά τε τεύχονται πρὶν αὖτε λύσεσθαι.
153 Εἰ μέν τις χρχλὴς ἀνθρώπῳ ταῦτα ποίησει
154 τόνδε βροτὸν κτεῖνοι αὐτὸν πνίξας ἐνὶ σαρκί.
155 Καὶ νῦν αἰσθάνου πυγμαίων σχέτλια ἔργα·
156 Κούρην μὲν κλέψαν νομίμην προγόνων νομίμων τε
157 τῇδε δόσαν μικρὸν χρχλοῦ βρέφος τιθήνεσθαι.
158 Καὶ ὅποτ' ἥβησῃ χρχλοῦ βρέφος κουροτιθηθὲς 
159 οὐκ ἄλλοις χρχλῇσι θέλῃ ὀργῇσι μιγῆναι
160 μούνως ἀλλὰ γυναιξὶ φέρον σφισὶ κῆρα μέλαιναν
161 ὡς πυκνοῖσι δόλοις πυγμαῖοι ἄνδρες ἔτυξαν
162 Γρ-ργ-ρόν γ' ὀλοὸν πέμψαν ἠμῖν ποτὶ ἄστυ.«
163 -Ταῦτα ἀκουσάμενος πίστευσα ἐπεὶ σάφα οἶδα 
164 ἶσ' ἔμεναι γαίῃ σὺν θηρσὶν παμπόλλοισιν
165 "ἰμπριντγγ" ἄνδρες ἑ ζοωόλογοι καλέουσιν
166 τῶν βρυθάνων μύθῳ ὡς ἦθος εἰν ἐπιστήμῃ -
167 » Ἀλλὰ γε Γργ-ῥγ-γρὸς οἴστρησεν μηνὶ ἐκάστῳ
168 ἡμετέρου λαοῦ αἰὲν μίην κτάνε κούρην.
169 ὡς κτενέει ἡμῖν πάσας κούρας τε γυναῖκας
170 ἀλλ' ὡς οὔτις πρῆξις ἀλῦξαι κνώδαλον αἰσχρόν,
171 κλήρῳ τὴν κούρην αὐτοὶ ἔκ κρίνομεν αὐτῷ.
172 Ὑστάτιον κλῆρος μὲν ἐμήν τοι κρῖνε θύγατρα
173 -τούτῳ ἰσόνομοι πάντες δ' ἔσμεν ἐνὶ χώρῃ
174 ἢ βασιλεὺς ἢ μὲν κοινὸς ἢ θὴς δὲ πένης τε.
175 Ἀλλὰ μὲν εἴωθεν τὸ πέλωρ αἰσχρόν ἑ φουνήσει« 
176 Ὣς φάτ' ἀνὴρ βασιλεὺς θαλερὸν κατείβετο δάκρυ.
177 Αὐτὰρ ἐγώ μιν ἀμειβόμενος προσέφην ἐπέεσσιν.
178 »θάρσεο νῦν, βασιλεῦ οὔδ' ἄρ' ἔτι δάκρυα λείβειν
179 ὡς ἡμεῖς μέν ἑ ῥηϊδίως πτάμεναι δυνάμεσθα
180 οὐ πυρὶ οὐ χαλκῷ οὔδ' αὖ νηλῆϊ χαλύβδῳ
181 ἀλλά γε τέχνῃσιν τὰς ἐξῶται ἔχομέν περ.
182 Τοὶ γὰρ νῦν δείξω ὥς μοι πεπιστευμένος εἴης«
183 Ὣς ἐφάμην καὶ φεῖσρον ἐρυσσάμενος ἀπὸ κάψης
184 βῆν ἴμεν πρὸς θηρὶν μίην δέτε καί μιν ἀνοίγνυν
185 καὶ δὲ καταντικρὺ στειγέσματι ἦεν οἰωνὸς 
186 τὸν μὲν ἐπιχθονίῃ γε περιστερῇ ἐγγὺς ἐΐσκω
187 Τὸν δὲ βάλον φείσρῳ ὅδ' ἄφαντος ἔφυ διαφαίνων.
188 τὸν εἰδὼς βασιλεὺς ἀκαΐξατο γηθόσυνος κῆρ
189 καὶ τὴν μὲν κούρην ἤλθειν μεγάρονδε ἄνωγεν
190 τῆς ἕνεκὲν γ' ἄλλου δὲ βάλον εἰν πύργῳ οἰωνόν.
191 θαρβήσασα κόρη γέλασεν καὶ κρούετο χερσί.
192 Οὕτως γηθόσυνοι βασιλεὺς καὶ εἶό τε κούρῃ
193 ἡμῖν νῦν εἶπον κατ' ἐπαύρια ἔργα ἅπαντα.
194 ἡμεῖς μὲν πρὸς νῆα θοὴν νοστήσαμεν ἄνδρες
195 τῇδ' ἀναπαυσέμεναι ἰδὲ καὶ σίτοιο πάσασθαι
196 σώματα κλυζέμεναι καὶ πρηξέμεναι γλυκὺν ὕπνον
197 οὕτως εὑδόμενοι μὲν ἐμείναμεν ἠόα δῖαν.
198 Ἦ,πς δ' ἠριγένεια φάνη ῥοδοδάκτυλος ἠὼς
199 [ξεινιακή. οὔ πως τῇ ἡμετέρῃ ἐϋκυῖα]
200 βῆμεν ἴμεν ποτὶ ἄστυ ἐγὼ σὺν ἐμοῖς ἐτάροισιν
201 σὺν Ἴβωι ῥοβότῳ παγγλώσῳ καὶ ἰδὲ Φράντῃ.
202 Ἀλλά γε εἰν ἀγορῇ ἤγερθεν πουλὺς ὅμιλος
203 λαῶν μυρομένων ἠχὴ δ' ἦν δάκρυ χεόντων.
204 Ἦν δἐτ' ἐκεῖ μέγα δῶ ἱρῷ τινι ἦεν ἐσικὸς
205 ἔμπροσθεν νηοῦ τοι ξεῖνοι ἄνδρες ἕστηκαν
206 εἵμασι μὲν μέλασιν καὶ κρᾶτα κεκαρμένοι ἦσαν.
207 Αὐτίκα σάλπιγγας ἠκούσαμεν σαλπιζάντων 
208 καὶ τότε νῦν ἧγου κούρην ποτὶ νηὸν ὁπλῖται 
209 καὶ ὁ πατὴρ βασιλεὺς ἕπετ' αὐτὸς ἀχνύμενος κῆρ
210 Ἐν μὲν τῷ τέμενει παῦσεν πομπὴ πολύλυγρος
211 καὶ κούρην ἱερῆες ἔδησαν τῆς ἐπὶ στήλης.
212 Ἄσβεστος τε βαρὺς κλαυμὸς δέτ' ἄνωρτο ὁμίλου
213 ὡς μὲν ἄνασσαν ἴδον ῥα δεδηεμέναι ἐνὶ στήλῃ.
214 Τοῖσιν μύθων ἦρξεν ἀνὴρ ἰερεὺς ὄχ' ἄριστος
215 καὶ μὲν τὸν λαὸν προσέφη ἰδὲ καὶ βασιλῆα
216 (αὐτὰρ Φράντα μεταφρήζων μετέθηκε τὸ ῥῆμα)·
217 »Πικρὸν νῦν βασιλεῦ κούρην τειὴν ἱερεῦσαι 
218 καί τοι καὶ λαῷ ἰδὲ καὶ ἡμῖν ἱερεῦσιν.
219 Ἀλλ' οὔτις πρῆξίς γε θεῶν τὸ θέλημα ἀλῦξαι.
220 Εἰ μὴ Γργ-ῥγ-γρὸς εἶχεν κατὰ μῆνα ἕκαστον
221 μίην κουράων χαλεπόν τι τύχησ' ἐνὶ χώρῃ
222 ὄμβρος γὰρ παύσει παύσει λάχανόν τε θαλῆσαι
223 εἰς τέλος ἠέλιος γ' αὐτὸς παύσει ἀναδῦναι 
224 τοὔνεκα εὖ κούρην γε χαριστιακῶς ἀπόδοιμεν
225 δαίμονι Γργ-ργ-γρῷ ὡς ἄμμι ὄλεθρον ἀμῦναι.«
226 Ὣς φάτ' ἀνὴρ ἱερεὺς καὶ ἐμοί γε χόλας ἕλε θυμὸν
227 εἰδότι τόν γε φένακ' αἰσχρὸν μαλακὸν δέτ' ἄνακτα
228 ὃς μὲν οἶδε σαφῶς μοῦνον τόγε θηρίον εἶναι
229 πυγματοῖσι διδακτὸν ἐπεὶ κούρας πνίξαιτο
230 ἀλλὰ δεδοικὼς μὲν λαὸν ἄνοον ἀπόπληκτον
231 τὴν ἐάσεν κούρην αὐτοῦ κτάμεναι ἀπὸ θηρὸς
232 εἰ μὴ μέν γε τύχη ἡνεγκεί' ἀστροπορεύτας.
233 Οἱ δέτ' ἔπειτά γε σάλπιγξαν σαλπιγκτῆρες ἐνὶ πομπῇ
234 καὶ ἱερεῖς φαῦλος θύραν νηοῖο ἄνοιγνον.
235 Ἒκ μέγα ἇλτο πέλωρ μορφῇσιν ἀμειβομένῃσιν
236 ἥμισυ ὡς πολύπους καὶ ἥμισυ ὡς ἔλεφάς τε
237 αἰσχρόν· ἥδε κόρη ἓ λιποψύχησεν ἴδοντα.
238 Αὐτὰρ ἐγὼ φεῖσρον τάχ' ἐρυσσάμενος ἀπὸ κάψης
239 ῥίμφα πέλωρα βάλον ἀκτίνῃς οὐλομένῃσιν.
240 Βλήμενος ἐξαπίνης διεφήνατο ἠΰτ' ὀμίχλη
241 καὶ μὲν ἄφαντον ἔφυ τὸ πέλωρ καὶ οὐ πλέον ἔσκεν.
242 Πάντες βλέψαντες μὲν ἀκὴν ἐγένοντο σιωπῇ
243 ἀλλά γε τοῖς ἱερεὺς κορυφαῖος ἦρξε γόοιο
244 κρᾶτά γε κρουόμενος (χαίτας οὐκ εἶχε τίλεσθαι)
245 - ἀλλὰ Φράντα μεταφρήζων μετέθηκε τὸ ῥῆμα -
246 » Ὦ ποποῖ ὡς ξεῖνος κτάνε δαίμονα ζωοδοτῆρα
247 πρόφρονα Γργ-γρ-ρὸν ὅς τ' ἡμῖν ὄμβρον ὅπαζεν
248 καὶ ἄλλα τοῦ βιότου μὲν ἐρείσματα χρήματα πάντα
249 ἢ κτάνε ἢ ἑ ποίησε λίπειν αὐτὸ κλυτὸν ἄστυ
250 λαῶν ἡμετέρων ἅμι νῦν σάος αἰπὺς ὄλεθρος.«
251 Ὣς φάτ' ἀνὴρ ἱερῶν καὶ ἐμοὶ χόλος εἷλε φίλον κῆρ
252 ἀΐοντι τὸ ψεῦσμα κακὸν φαῦλόν τε σόφισμα
253 καί μιν ἀμειβόμενος ἔπεα πτερυέντα προσηύδων
254 (ἀλλὰ Φράντα μεταφῆζων μετέθηκε τὸ ῥῆμα).
255 » Ψεύδεις ὦ ἱερεῦ ὡς φὴς τὸ πέλωρ δεὸν εἶναι
256 καὶ ὀπάσαι ὄμβρον καὶ πρόφονα οὐρανὸν ὑμῖν.
257 Τὸν μὲν πυγμαίοι φιλέειν κούρας δεδάακαν
258 λαὸν σὸν ὀλέσαι κτάμεναι πάσας τε γυναῖκας
259 καινοτέρας αἳ μὲν γίγνεσθαι τέκνα δύναιντο
260 καί γε βάδην τε βάδην ἄτοκον μέγα ἄστυ ποίεισθαι.
261 Οὐ γὰρ ἐγὼ τῆς σῆς ψυχῆς μὲν ἐπίσταμαι αὐτὸς
262 ὥς τε θέλεις ὀλέσαι ἴδιον λαὸν γενέην τε.
263 ἢ μὲν πυγμαῖοί τοι ἀγλαὰ χρήματ' ἔδωκαν
264 ἠὲ κότον πικρόν περ ἔχεις φρεσὶ λαῷ ἅπαντι
265 ὡς προδότης τετύκον ἰδίον λασῦτε φέναξ τε «
266 Ὣς ἐφάμην ὅ με δ' αὖτις ἀμείβετο νηλέϊ θυμῷ·
267 (ἀλλά γε Φράντα μεταφρήζων μετέθηκε ἅπαντά)
268 »Σχέτλιος εἶ ὦ ξεῖνέ τε καὶ μανικὸς μανκώδης
269 ὡς ὕπο μέν γ' ὀλέσας θεῖον καὶ ἀμύμονα θῆρα 
270 ἀλλ' οὔ δ' ὥς τοι πρῆξις ἐφαύνετο χρήματα σφέψαι
271 οὔδ' ἔτι τοι λαὸς πιστεύσει ξείνῳ ἐόντι
272 ὡς μὲν ἐγὼ πάντας κρατέω περ ἐμοῖς ἐπέεσσιν·
273 οὔδ' ἔτι τις πρῆις ἔσεταί σοι καὶ βασιλῆι
274 ὡς γὰρ πυγμαῖοί γε νέην κλέψουσι κόραυναν
275 ἢ καὶ θῆρα νέον θεῖον διδαχῇς θέμα θήσιν
276 τὰς φιλέειν κούρας πάσας κτάμεναί τε γυναῖκας
277 παντοίου λαοῦ· τόδε τοῖς πάντεσσιν ὀφέλλει
278 ὥς τέ μέγ' εὐνούχισαν ἐμοῖς σὺν πᾶσιν ἑταίροις.
279 Νῦν γε βάδην τε βάδην φθίσονται ἄτερ γενέης περ
280 ὡς καὶ ἐγὼν εὐνοῦχος ἐὼν ἄλλοι τ' ἱερῆες.
281 Ἀλλὰ οὔ τοι ῥώμη τάδε πάντα πάλιν ἀναλῦσαι.
282 νήπιοί εἰσιν πάντες ἐν ἄστεϊ καὶ ἐΰπιστοι
283 πάντα τὰ τοῖς μὲν ἔφην περ ἐγὼ ἱερεῖς τε καὶ ἄλλοι.
284 οὐ καὶ νῦν περιπιστάασται τὰ ἅ τοι ἀγορεύω
285 καί περ ἀληθέ' ἐόντα ἐπεὶ ἀποφώλιοί εἰσιν.
286 Μοῦνος μὲν βασιλεὺς γνώμην ἔχει ἠὲ νόημα
287 ἀλλά γ' ὁ καὶ μαλακὸς καὶ ἀνάλκιμος καὶ φοβερός τε
288 ταύτην τήνδε πόλιν κρατέουμεν μὲν τερῆες. «
289 Ὣς φάτο ὑβρίζων καὶ ἐμὸν ὤτρυνε φίλον κῆρ
290 καί μιν ἀμειβόμενος ἔπεα πτερσέντα προσηύδων·
291 » Τέθναθι φαῦλ' ἱερεῦ προδστὴρ λαοῦ ἰδίοιο
292 αὐτὸς καὶ σύν τοι ἄλλοι ἱερῆες ἑταῖροι.
293 οὔδ' ἄρα τοι νῦν φημι κακώτερον ἄλλο γένεσθαι
294 ἢ ὥς τις δ' αὑτοῦ πάτρην ἐχθροῖς προδιδοίη
295 ἢ κέρδους ἕνεκεν ἢ καί γε τιμωρίης τε
296 οὔδ' ἄρ' ἐγὼ νοέω λαὸν μωρόν τοι ἔσεσθαι
297 δὴν τῆμος τοῖσιν περὶ θηρὸς πάντα ἐνίσπω
298 ἢ ἐγὼ ἢ βασιλεύς· σύ τέθναθι φαυλότατος φώς. «
299 Ὣς εἴπων φεῖσρόν γ' ἐρύσας κάψης παρὰ μηροῦ
300 καὶ στόχον αὖτε ἕλων ἔβαλον φαῦλον ἱερῆα
301 ἄλλους ὦτρυνον δέτ' ἐμοὺς ἐρίηρας ἑταίρους
302 τοὺς ἄλλους βαλέμεν ἱερῆας καὶ κτάμεναί τε.
303 βλήμενοι ἐξαπίνης διεφήναντ' ἠΰτ' ὀμίχλη
304 καὶ μὲν ἄφαντοι ἔφυν φῶτες καὶ οὐ πλέον ἔσκον.
305 Ἀλλὰ ὅ γ' ἀρχιερεὺς φαῦλος γνῶ ἠῢ οἳ ἦσαν
306 λαοὶ εἰν ἄστει καὶ ἀσφαλέον φάτο μῦθον.
307 Ὣς μὲν τοὺς ἱερῆας ἅμες κτάμεν ἠὲ πέλωρον
308 καὶ κούρην κοράμον ἐσαώσαμεν ὡς ἐπέοικεν
309 τὴν ἰδίην τήν περ κλαίοντ' ὡς νήπια τέκνα
310 σμερδαλέῃ ἰαχῇ μὲν ἀΐξαν νῦν ποτὶ ἡμᾶς
311 ἁρπάξαι μεμαόντες ἐπεὶ κτάμεν οἷσι πέλωρον
312 ὅς μέν σφίν γ' ἐπείωθε θύγατρας πνῖξαι ἀψύχας.
313 πάμπολλοι ἦσαν ἡμῖν φεῖσροι δέτε παῦροι
314 οὐ δὴν φεισρομένοισι γόμωσις εἰσάρκοιτο
315 πολλῶν ἐρχομένων· ἐγγὺς ἢν αἰπὺς ὄλεθρος.
316 Ταῦτα λογίζομενοί γε κατὰ φρένα καὶ κατὰ θυμὸν
317 ἤρξαμεν ἐκ πόλεος φεύγειν τάχα καὶ τρεχέεσθαι
318 ἄκι' Ἴβω ῥόβοκοψ αἰσχρὸς κρατερὸς πολεμιστὴς
319 τήνδε φυγὴν ἡμῖν κρύψεν φεῖσροις ὀλοεῖσι
320 ὡς οὑ μὲν σαρκὸς ὁ πολυκμήτον τε σιδήρου 
321 στίλβων καὶ στερεὸς χαλεπὸς δ' ὅπλοισι μάχεσθαι.
322 Πολλοῖσιν κτάμενοις ῥόβοτος λαῷ ἕλε μῆνιν
323 ῥιμφ' αὐτὸς τροχέων νόστησέν γ' ἂψ ποτὶ νῆα.
324 Ἄσβεστος. δ' ἄρ' ἔνωρτο γέλως ἄλλοις ἑτάροισιν
325 ὡς ταῦτοις περὶ τῶν ἀνδρῶν πάντων δέτ' ἔλεξα.
326 Οὕτως τις δ' εἴπεσκεν ἴδων εἰς πλήσιον ἄλλον·
327 » Ὦ ποποῖ πλοίαρχος Οὐδεὶς θέλε φαίδιμα ῥέξαι
328 θηρέσι μάρνασθαι κούρην κοράμην μὲν ἀμῦναι
329 καὶ κλέος καὶ κούρην καὶ ἥμισυ τῆς βασιλείης
330 κτᾶσθαι ἀριστεύων ὡς εἰν βίβλοισι γέγραπται.
331 Ἀλλὰ δέ γ' ἑ σφῆλαν χαλεποὶ φαῦλοι δέτε ἄνδρες
332 μωροὶ καὶ ἀγενεῖς ἀρπακτῶρες τε κύνες τε.
333 ὡς μὲν ὕπαρ μύθον αἰεν φαυλώτερον ἔστι. «
334 Ἀλλὰ δ' ἐπεὶ ἕταροι ἀναλήψαντ' ἐκ δὲ γέλωτος
335 νῆα μὲν εὐξέστην ἐπιβήσαμεν ἡδέϊ θυμῷ
336 ἄσμενοι ἐκ θανάτου χειρῶν τ' ἀνδρῶν ἀχαρίστων.
337 Αὐτίκα πύραυλος ἔλασεν καλεργέα νῆα
338 ἐπτάμεθ' εἰς κόσμον ξεῖνον πλάνην λελιπόντες
339 Ἔντεν μὲν πλέομεν βάθεσιν κόσμοιο κενοῖο
340 ζητοῦντές γε ὁδὸν πρὸς κόσμου γείτονα χώρην.